<html>
<head>
<title>द्रव्यानुयोग</title>
<link rel="icon" type="image/png" href="../../../../images/default/jainFlag-short.jpg"/>
<meta http-equiv="Content-Type" content="text/html; charset=utf-8" />
<meta http-equiv="Content-Language" content="hi" />
<link type="text/css" rel="stylesheet" href="../../../../css/shastra.css" />
<script type="text/javascript" src="../../../../js/jquery.js"></script>
<script type="text/javascript" src="../../../../js/teeka.js"></script>
</head>
<body>
<script src="../../../../js/myRockingRolling.js" type="text/javascript"></script>
<script>
  $('.myMenu').html("<a href='#'><button class='hideShowTeeka' onclick='hideShowTeeka()'>Hide Teeka</button></a>"+
  "<a href='#'><button class='hideShowArth' onclick='hideShowArth()'>Hide Arth</button></a>"+
  "<a href='#'><button class='hideShowTitle' onclick='hideShowTitle()'>Hide Title</button></a>"+
  "<a href='#'><button class='hideShowPadhya' onclick='hideShowPadhya()'>Hide Padhya</button></a>");
</script>
<hr style='height:4px;border:none;color:#333;background-color:#333;' width=50%><div class='context'>
<h3 class=mainTitle align=center><font color=maroon> ﻿<font color=black>!!<font color=purple> श्रीसर्वज्ञवीतरागाय नम: </font>!!</font><br><br>आचार्य‌-पूज्यपाद-प्रणीत<br><br>श्री<br><font style="font-size:120px"> समाधितन्त्र </font><br><br><span class=bottomContainer align=justify><font color=black>मूल संस्कृत गाथा,<br>श्री प्रभाचंद्र आचार्य द्वारा कृत संस्कृत टीका का हिंदी अनुवाद,<br>श्री क्षु मनोहर वर्णी द्वारा कृत हिंदी टीका सहित</font></span><br><br><font size=3 color=blue>आभार : </font><br> </font></h3>
<hr style='height:4px;border:none;color:#333;background-color:#333;' width=50%><div class='context'>
      <br><div class=titleContainer align=center><font color=darkGreen>﻿मंगलाचरण</font></div>
<h3 class=mainTitle align=center><font color=maroon> ﻿येनात्माऽबुध्यतात्मैव परत्वेनैव चापरम्<br>अक्षयानन्तबोधाय तस्मै सिद्धात्मने नम: ॥१॥<br> </font></h3>
<div class=bottomContainer id=bottomTxt2 style='text-align: justify; margin: 0 auto; width: 90%;'>
      <div class=arthContainer><b><font color=black>अन्वयार्थ : </font></b>﻿(<font color=DarkSlateGray> येन</font>) जिसके द्वारा (<font color=DarkSlateGray> आत्मा</font>) आत्मा, (<font color=DarkSlateGray> आत्मा एव</font>) आत्मारूप से ही (<font color=DarkSlateGray> अबुद्धयत</font>) जाना गया है (<font color=DarkSlateGray> च</font>) और (<font color=DarkSlateGray> अपर</font>) अन्य को-कर्मजनित मनुष्यादिपर्यायरूप पुद्गल को (<font color=DarkSlateGray> परत्वेन एव</font>) पररूप से ही (<font color=DarkSlateGray> अबुद्धयत</font>) जाना गया है, (<font color=DarkSlateGray> तस्मै</font>) उस (<font color=DarkSlateGray> अक्षयानन्तबोधाय</font>) अविनाशी अनन्तज्ञानस्वरूप (<font color=DarkSlateGray> सिद्धात्मने</font>) सिद्धात्मा को (<font color=DarkSlateGray> नम:</font>) नमस्कार हो ।<br></div>
<br><div class='teeka' align=justify><b><font color=darkgreen>श्रीमद्-प्रभाचन्द्र :</font></b> <font color=darkblue><p>﻿यहाँ पूर्वार्ध से मोक्ष का उपाय और उत्तरार्ध से मोक्ष का स्वरूप दर्शाया गया है । सिद्धात्मा को, अर्थात् सिद्धपरमेष्ठी को-सिद्ध, अर्थात् सर्व कर्मों से सम्पूर्णपने (<font color=DarkSlateGray> अत्यन्त</font>) मुक्त - ऐसे आत्मा को नमस्कार हो ।</p><br><p>जिन्होंने क्या किया? जाना । किसको? आत्मा को । किस प्रकार (<font color=DarkSlateGray> जाना</font>)? आत्मारूप से ही । तात्पर्य यह है कि जिन सिद्धात्माओ ने यहाँ आत्मा को, आत्मारूप ही, अर्थात् अध्यात्मरूप से ही जाना, उसे शारीरिक या कर्मोपादित सुर-नर-नारक-तिर्यंचादि जीवnपर्यायादिरूप नहीं जाना तथा (<font color=DarkSlateGray> जिन्होंने</font>) अन्य को, अर्थात् शरीरादिक व कर्मजनित मनुष्यादिक जीव पर्यायों को परो क्षरूप से, अर्थात् आत्मा से भिलरूप ही जाना ।</p><br><p>कैसे उन्हें (<font color=DarkSlateGray> नमस्कार</font>)? अक्षय - अनन्त बोधवाले - अक्षय, अर्थात् अविनश्वर और अनन्तर, अर्थात् देशकाल से अनविछिल - ऐसे समस्त पदार्थों के परिच्छेदक, अर्थात् ज्ञानवाले; उनको (<font color=DarkSlateGray> नमस्कार</font>) - इस प्रकार के ज्ञान, अनन्त दर्शन, सुख, वीर्य के सा थ अविनाभावीपने की सामर्थ्य के कारण, वे अनन्त चतुष्टयरूप हैं - ऐसा बोध होता है । </p><br><p><b><font color=red>शंका – इष्टदेवता विशेष, पच्च परमेष्ठी होने पर भी, यहाँ कथकर्ता ने सिद्धात्मा को ही क्यों नमस्कार किया?</p><br><p></font><font color=darkGreen>समाधान –</font></b> कथकर्ता, व्याख्याता, श्रोता और अनुष्ठाताओं को सिद्धस्वरूप की प्राप्ति का प्रयोजन होने से, (<font color=DarkSlateGray> उनने वैसा किया है ।</font>) जो जिसकी प्राप्ति का अर्थी होता है वह उसे नमस्कार करता है; जैसे, धनुर्विद्या प्राप्ति का अर्थी, धनुर्वेदी को नमस्कार करता है, वैसे ही । इस कारण सिद्धस्वरूप की प्राप्ति के अ र्थी, समाधिशतक शास्त्र के कर्ता, व्याख्याता, श्रोता और उसके अर्थ के अनुष्ठाता आत्मा विशेष - (<font color=DarkSlateGray> ये सभी</font>) सिद्धात्मा को नमस्कार करते हैं ॥१॥</p></font></div>
<br><div class='teeka' align=justify><b><font color=darkgreen>क्षु-मनोहरजी-वर्णी :</font></b> <font color=darkblue><p>﻿जिसके द्वारा आत्‍मा-आत्‍मा ही जाना गया है और आत्‍मा को छोड़कर अन्‍य समस्‍त परद्रव्‍य और परभाव विभाव समस्‍त अनात्‍मतत्त्‍व पररूप से ही जाना गया है उस अक्षय अनन्‍तबोध वाले आत्‍मा के लिए नमस्‍कार हो। </p><br><p><strong>ग्रन्‍थनाम व ग्रन्‍थ के रचयिता —</strong> यह समाधितन्‍त्र नाम का ग्रन्‍थ है, जिसमें समाधिभाव के तंत्र बताए गए हैं। यह आत्‍मा आ‍कुलतावों और विकल्‍पों से हटकर अपने आपके सम, सरल, स्‍वरस में कैसे रसिक बनें, ऐसा उपाय इस ग्रन्‍थ में बताया गया है। इस ग्रन्‍थ के रचियता हैं पूज्‍य श्री देवनन्‍दीजी जो पूज्‍यपाद स्‍वामी के नाम से प्रसिद्ध हैं। पूज्‍यपाद स्‍वामी के ज्ञान सम्बंधी कितनी योग्‍यता थी सो उनकी रचनावों के अध्‍ययन में जो आये वह ही समझ सकता है। </p><br><p><strong>ग्रन्‍थरचियता का एक व्‍याकरण ग्रन्‍थ —</strong> व्‍याकरण जैसा रूखा ग्रन्‍थ पूज्‍यपाद स्‍वामी ने बनाया है जिसका नाम जिनेन्‍द्र व्‍याकरण है। अन्‍य व्‍याकरण से इस व्‍याकरण का कोर्इ मिलान करे तो उस ही एक विषय को ले लो, विद्वान् पुरूष विनम्र होकर उनके चरणों में नम जायेंगे। जिसके एक दो उदाहरण ले लो—व्‍याकरण शब्‍द सिद्धि का ग्रन्‍थ है और शब्‍दों की सिद्धि के अनेक नियम और सूत्र बनाये जाने पर भी कोई न कोई बात शेष रह ही जाती है। उस शेष रही हुई बात को जबकि अन्‍य वैयाकरणजन व्‍याकरण के रचियता उसे अपने नाम से लिखते हैं कि आचार्य की ऐसी ही मर्जी थी, जबकि जैनेन्‍द्र व्‍याकरण में ऐसी समस्‍यावों का हल सिद्धिरनेकान्‍तात् अथवा लोकव्‍यवहारात् यों सीधा किया गया है। वैयाकरण सिद्धान्‍त कौमुदी के रचियता पाणिनि और जैनेन्‍द्र व्‍याकरण के रचियता पूज्‍यपाद स्‍वामी इनका सम्‍प्रदाय भिन्‍न-भिन्‍न था तो भी ये कोई परस्‍पर में रिश्‍ते वाले थे, या मामा भानजे का ऐसा कुछ रिश्‍ता था। पूज्‍यपाद ने व्‍याकरण रचा, पाणिनि ने भी व्‍याकरण रचा, लेकिन पाणिनि ऋषि थोड़ा रचकर मृत्‍यु को प्राप्‍त हो गए। बाद में पूज्‍यपादाचार्य ने उसकी पूर्ति की थी, ऐसा सुना गया है। उनका आप मिलान कर सकते हैं। जैनेन्‍द्र व्‍याकरणों में थोड़े शब्‍द हों और बहुत विशेषता को रखते हों, ऐसी रचना पूज्‍यपाद स्‍वामी ने की थी। जहाँ पाणिनि महाराज ने संज्ञावाचक एक-एक नाम में ४, शब्‍द रखे थे वहाँ जैनेन्‍द्र व्‍याकरण में पूज्‍यपाद स्‍वामी ने एक-एक शब्‍द दिया है। कम बोलना, कम लिखना, इसमें बड़े पुरूष विभूति समझते हैं व्‍यर्थ के लोग ही बकवाद किया करते हैं, बहुत बोला करते हैं। उनकी रचनावों में जो सूत्र हैं उन सूत्रों में संधि भर कर देने से लाघव हो जाता है, इस बात की दृष्टि भी जैनेन्‍द्र व्‍याकरण में अधिक रखी गयी है। रचियता की अन्‍य अनेक ग्रन्‍थों की कृति व योग्‍यता—पूज्‍यपाद स्‍वामी का रचित एक वैद्यक शास्‍त्र भी है। वीतराग ऋषि संतों की छटा देखो, जैनाचार्य द्वारा रचित उसका ढंग, उसका क्रम सब अपूर्व मिलेगा और साथ ही बड़ी विशेषता जैनाचार्यों की यह रही कि उन्‍होंने जो कुछ कहना था, सीधा सरल शब्‍दों में बताया है। शब्‍दों के आडम्‍बर में उनकी रूचि नहीं थी। शब्‍दों के आडम्‍बर के ज्ञाता तो बहुत ऊँचे रहे किन्‍तु प्रयोग नहीं किया करते थे। कैसे जानें कि उनका शब्‍दशास्‍त्र महान् था ? तो जैसे अनेक रचनाएँ करने के बाद भी जो योग्‍य और शब्‍दशास्‍त्री होते हैं वे कोई छोटी रचनाएँ ऐसी भी कर देते हैं जिस में शब्‍दज्ञता की महिमा प्रकट हो। पूज्‍यपाद समन्‍तभद्राचार्य का रचित एक जैन स्‍तोत्र है जिसमें किसी-किसी श्‍लोक में त व न ऐसे दो अक्षरों के सिवाय और कोई अक्षर नहीं। बड़े भारी श्‍लोक बना डाले। इतनी विद्वत्‍ता उनमें होते हुए भी दर्शनशास्‍त्र सिद्धान्‍तशास्‍त्रों में सरल शब्‍दों का प्रयोग किया है। उनका लक्ष्‍य था जगत् के जीव अपने हित की बात को पहिचान लें, इतना ही तो प्रयोजन है शास्‍त्रों का। रचियता का एक सैद्धान्तिक पारिभाषिक ग्रन्‍थ—सर्वाथसिद्धि नाम का एक ग्रन्‍थ है। पंडितजनों के द्वारा वह विदित ही है। सब परिभाषा और संक्षेप से प्रयोजन की बात कही जाना यह सब बड़ी ऊँची विद्वत्‍ता को प्रकट करती है। विद्वज्‍जन समझते ही हैं। उनकी रचनाएँ ऐसी बहुत सी हैं पर कोई जमाना था जबकि द्वेषवश आततायीजनों के द्वारा वह साहित्‍य जला दिया गया और अब भी जो साहित्‍य बचा वह भी साहित्‍य में अपना एक अलग स्‍थान रखता है। भले ही इस जैनधर्म के अनुयायी प्राय: करके व्‍यापारीजन हैं, उन्‍हें परवाह नहीं है कि क्‍या होना चाहिए, देश में विदेश में कहां क्‍या है ? नहीं है शिक्षा और साहित्‍य की अभिरूचि इस कारण से साहित्‍य शास्‍त्र बन्‍द पड़े हुए हैं, किन्‍तु कोई निष्पक्ष विद्वान् सर्वसाहित्‍यों को देखे तो यह कह सकता है कि जैन साहित्‍य के बिना संसार का साहित्‍य अधूरा है। साहित्‍यसंग्राहिका रूचि का परिणाम—पूर्व समय में यह परम्‍परा थी जैन समाज में कि जगह-जगह साहित्‍य का अधिक संग्रह रखना। वहाँ यह बात तब नहीं निरखी जाती थी कि हमारे यहाँ इनका पढ़ने वाला ही नहीं है, क्‍या करना है ? इसकी अपेक्षा नहीं रख करते थे पहिले, किन्‍तु जैसे मन्दिर का शौक है इसी प्रकार शास्‍त्रों के संग्रह की इतनी अधिक अभिरूचि थी कि जगह-जगह शास्‍त्रों के भण्‍डार रहा करते थे। अपने वश भर किसी शास्‍त्र की कमी नहीं रखते थे। उसका ही फल आज यह है कि अनेक ग्रन्‍थ जला दिए जाने पर भी बहुत से शास्‍त्र आज भी उपलब्‍ध हैं। </p><br><p><strong>मंगलाचरण में ज्ञान, मार्ग, भक्ति प्रकाश —</strong> पूज्‍यपाद स्‍वामी इस ग्रन्‍थ के आरम्‍भ में यह मंगलाचरण कर रहे हैं। मंगलाचरण क्या है ? इस मंगलाचरण के शब्‍दों में दृष्टि तो दो। भक्ति, ज्ञान, मार्ग सबका इसमें समावेश है। जिस पुरूष के द्वारा यह आत्‍मा ही जाना गया है और अन्‍य पदार्थ अन्‍य रूप से ही जाना गया उस अविनाशी अनन्‍त ज्ञान वाले सिद्ध आत्‍मा को नमस्‍कार हो। इतने ही तो शब्‍द हैं। इसमें प्रथम पंक्ति में यह बता दिया गया है कि आत्‍मा को आत्‍मा ही जानना और पर को पर जानना, यही मुक्‍त होने का उपाय है। मोक्ष का उपाय बता दिया-निज को निज पर को पर जान, फिर दु:ख का नहीं लेश निदान। इसमें क्‍या है इसकी परिभाषा बहुत अन्‍तर में ग्रहण करो। यह देह है, वह मैं आत्‍मा नहीं हूँ, इस देह के अन्‍दर जो खटपट हो रही है वह मैं आत्‍मा नहीं हूँ। विकल्‍प, यहाँ वहाँ के ख्‍याल, राग, द्वेष, विरोध, मोह, काम, क्रोधादिक वे सब मैं आत्‍मा नहीं हूँ। मैं तो शाश्‍वत अहेतुक स्‍वरूपसत्‍ता मात्र चित्स्‍वभाव हूँ। इस स्‍वभाव को छोड़कर अन्‍य जितने भी तत्त्‍व हैं, पदार्थ हैं वे सब पररूप से जान गए। ऐसा भेदविज्ञान होना वह मोक्ष का मार्ग है। </p><br><p><strong>मोक्षस्‍वरूप —</strong> भैया ! मोक्ष है। किस स्‍वरूप ? अविनाशी अनन्‍त ज्ञानरूप। यही मोक्षमार्ग है। मोक्ष नाम स्‍थान विशेष का नहीं है। भले ही मुक्‍त जीव लोक के अंत में बस रहे हैं। इस कारण उसे मोक्ष स्‍थान कहा जाता है, पर मोक्ष स्‍थान में पहुंचने के कारण वह भगवान् हो या निराकुल हो यह बात नहीं है किन्‍तु अपने स्‍वरूप की विशुद्धता के कारण वह भगवान् है और निराकुल है। जिस स्‍थान पर प्रभु रहता है उस ही स्‍थान पर अनन्‍त निगोद जीव रहते हैं। कोई-कोई तो यों कहते हैं कि यहाँ के निगोद से वहाँ के निगोद कुछ तो सुखी होंगे, उनके दु:खों में कुछ तो कमी होगी क्‍योंकि वे सिद्ध भगवान् के प्रदेशों में लोट रहे हैं। पर स्‍थान के कारण निराकुलता और प्रभुता नहीं होती है। जैसे यहाँ के निगोद दु:खी हैं उस ही प्रकार वहाँ के निगोद दु:खी हैं। कहीं ऐसा नहीं है कि यहाँ के निगोद जीव एक श्‍वास में १८ बार जन्‍ममरण करते हैं तो शायद वहाँ ९ बार ही करते हों। वहाँ उनके क्‍लेश में कुछ कमी हो ऐसा नहीं है। आत्‍मा का क्‍लेश परिणमन आत्‍मा की योग्‍यता और उपाधि के अनुसार हुआ करता है। </p><br><p><strong>मोक्ष की आत्‍मस्‍वरूपता—</strong> मोक्ष तो अविनाशी अनन्‍त ज्ञानस्‍वरूप है। अनन्‍त का अर्थ है असीम। अविनाशी असीम ज्ञानस्‍वरूप मोक्ष है। मोक्ष और मुक्ति कोई भिन्‍न-भिन्‍न चीजें नहीं हैं। मोक्ष में मुक्ति रहती है यह केवल औपचारिक कथन है। जीव स्‍वयं मोक्ष है, स्‍वयं मोक्षस्‍वरूप है और वह मोक्ष है अविनाशी असीम ज्ञानमात्र का प्रवर्तन चलना। ऐसा जो शुद्ध आत्‍मा है उस शुद्ध आत्मा का इस मंगलाचरण में नमस्‍कार है। </p><br><p><strong>मोक्ष और संसार की विरूद्धता—</strong> मोक्ष और संसार ये दोनों विरूद्ध अवस्‍थाएं हैं। यह जीव अनादिकाल से मोहमदिरा पिये हुए अपने सत्‍यस्‍वरूप को भूल रहा है। जब अपने सत्‍य सहजस्‍वरूप को भूल गया तो चूंकि आत्‍मा में ऐसी प्रकृति है कि किसी न किसी रूप अपने को अनुभव करेगा ही। तो जब स्‍वयं स्‍वयं के ध्‍यान में नहीं रहा तो परपदार्थ को आत्‍मरूप से अंगीकार करने लगा। अंगीकार का मतलब है अपने अंगरूप बना लेना और स्‍वीकार का अर्थ हैं उसे पूर्णस्‍वरूप बना लेना। यों अनादिकाल से विपरीत अभिप्रायवश परपदार्थ को अपना हितकारी मानता आया है और अपना उपकारी जो ज्ञान उपयोग है उसे अहितकारी मानता आया है। क्‍या करें, जैसे पित्त ज्‍वर वाले को मीठा भी भोजन उसे कड़वा लगता है क्‍योंकि उसकी जिह्वा इस ही तरह की योग्‍यता वाली हुई है। इसी प्रकार अज्ञान ज्‍वर वाले को, मोहज्‍वर वाले को ज्ञान और वैराग्‍य जैसा मधुर आहार कटुक लगता है।</p><br><p><strong>जीवों की मूलभावना —</strong> भैया ! यद्यपि संसार के समस्‍त जीव सुख चाहते हैं और दुःख से डरते हैं तथा जितने भी वे उपाय करते हैं वे सुख पाने के लिए और दुःख दूर करने के लिए करते हैं, किन्‍तु वास्‍तविकता का पता न होने से वे अपने उद्यम में सफल नहीं होते हैं।</p><br><p><strong>मर्म परिचय बिना ज्ञानियों की नकल में विडम्‍बना —</strong> ललितपुर के पास की घटना है, गुरूजी सुनाते थे ४ बजाज ललितपुर कपड़ा लेने के लिए चले घोड़े लेकर। रास्‍ते में अँधेरा हुआ, रात हुई तो जंगल में ही ठहर गए। जाड़े के दिन थे, तो जाड़ा कैसे दूर करें इसके अर्थ उन पुरूषों ने उद्यम किया। उस उद्यम को पेड़ पर बैठे हुए बंदरों ने देख लिया। उन्‍होंने क्या किया था कि खेतों से जरौंटा आदि बीनकर एक जगह जमा किया था और फिर माचिस से आग लगाकर खूब हाथ पैर पसार कर तापा था। इस तरह से अपना जाड़ा मिटाया था। यह सब उद्यम पेड़ पर चढ़े हुए बंदरों ने देख लिया। बजाज तो अब चले गए। दूसरी रात आयी, ठंड बहुत थी। बंदरों ने सोचा कि हमारे ही जैसे हाथ पैर तो उनके भी थे जिन्‍होंने अपना जाड़ा मिटा लिया था। हम उनसे क्‍या कम हैं ? बल्कि एक पूछ ज्‍यादा ही तो है। सो ऐसा ही अपन काम करें जैसा उन्‍होंने किया था।</p><br><p>सब बंदर आसपास के खेतों में दौड़ गए और बाड़ी जरौंटा आदि बीनकर इकट्ठा कर दिया। फिर वे आपस में कहने लगे कि जाड़ा तो अभी मिटा ही नहीं। तो एक बंदर बोला कि अभी इसमें लाल चीज तो पड़ी ही नहीं है। जाड़ा कैसे मिट जायगा ? उन आदमियों ने तो कोई लाल-लाल चीज लाने के लिए सब तरफ दौड़ें। वहाँ जुगनू खूब उड़ रहीं थीं, सो उन्‍हें पकड़कर उन बाड़ियों में, जरौंटों में झोंक दिया। अब भी जाड़ा नहीं मिटा। फिर सलाह की कि वे इसमें फूँक रहे थे, अपन भी इसको फूँकें। वे सब बंदर उसको मुख से फूँकने लगे। इतना करने पर भी जब जाड़ा न मिटा तो उनमें से एक बोला कि अरे सारे काम तो कर लिए पर अभी एक आखिरी काम तो बाकी ही है। वे हाथ पैर फैलाकर बैठे थे, अपन भी ऐसा ही करें। वे सब हाथ पैर फैलाकर बैठ गए, मगर क्‍या जाड़ा मिटा लिया ? अरे जाड़ा मिटाने का जो साधन है आग उसका तो उन्‍हें ज्ञान ही न था। इसी से सारे उद्यम करके भी वे जाड़ा नहीं मिटा सके। </p><br><p><strong>सकलसंकटमोचनी बूटी ज्ञानदृष्टि —</strong> सच जानो भैया ! अपने ज्ञान का स्‍वरूप अपने ज्ञान में जिस समय आए उस समय इसके संकट नहीं रहते। उपेक्षारूप धर्म में वह सामर्थ्‍य है। जरा करके ही देख लो। किसी से राग बढ़ा था, पहिले दुःखी हो रहा था, कोई घटना ऐसी हो गयी कि सोच लिया कि जाने दो। जो कुछ हो सो हो, क्‍या मतलब ? उपेक्षा की कि संकट उसके हल्‍के हो जाते हैं। यदि ज्ञानस्‍वरूप ज्ञान में आए। वहाँ परमउपेक्षा रहती है। उस स्थिति के आनन्‍द को कौन बता सकता है ? उस ज्ञानस्‍वरूप के ज्ञान बिना शांति के लिए अन्‍य समस्‍त भी यत्‍न कर डालें, धर्म के नाम पर ही सही, बड़ा तप, बड़ा व्रत, बड़ा भेद, बड़ी चीजें भी कर डालें पर शांति आनन्‍द और कर्मक्षय का साधन तो शरीर की चेष्‍टा नहीं है किन्‍तु ज्ञानस्‍वरूप की दृष्टि बने यही हैं उन सब हितों का साधन। वह ही एक छोड़ दिया जाए, उसको ही ताख में धर दिया जाय और अनेक श्रम किए जायें तो उन श्रमों से सिद्धि नहीं होती है। </p><br><p><strong>उन्‍मुखता में समक्षगत की निकटता —</strong> यह समाधितंत्र ग्रन्‍थ समता परिणाम उत्‍पन्‍न करने के लिए अद्भुत प्रयोग बतायेगा। जिसके मंगलाचरण में इतनी छटा इतनी किरणों का दर्शन हो गया है उस ग्रन्‍थ के आगे जो वर्णन चलेगा वह तो एक अपने-अपने घर की ऐसी बात कही जा रही है कि उसके अपनाने में विलम्‍ब न होना चाहिए। फिर भी नहीं अपना सकते। अपना नहीं सकते तो दृष्टि तो उस ओर होनी ही चाहिए। एक कहावत है—सांमर दूर समरिया नीरी। कोई समरिया का बनिया था, वह सांमर पर नमक लेने गया। वहाँ व्‍यापार करके जब लौटा तो समझो कोई, पाँच सात सौ मील का अन्‍तर था समरिया में और सांमर में। लेकिन जिस समय सांमरनगर से मुँह फेरा और समरिया को चला तो वह कहता है कि अब सांमर दूर समरिया नीरी। जिस ओर मुख है, जिस ओर दृष्टि है वह नीरा है। शायद इस जगत् में यह चर्चा चल रही होगी कि भिण्‍ड दूर इटावा नीरा। प्रयोजन यह है कि जहाँ को मुख किया, जहाँ को चले वह निकट माना जाता है, क्‍योंकि गति का फल जो होगा उसको नैगमाय से, इस समय भी कह रहे हैं संसार से यदि मुख मोड़ लिया और मुक्ति की ओर मुख करके चल दिया तो चाहे वह अविरत सम्‍यक्‍त्‍व अवस्‍था भी हो तो भी उसका संसार दूर और मोक्ष नीरा है। </p><br><p><strong>भावनमस्‍कार —</strong> ऐसा मोक्ष का उपाय और मोक्ष का वर्णन करते हुए आचार्यदेव उस विशुद्ध सिद्ध आत्‍मस्‍वरूप को नमस्‍कार कर रहे हैं नमस्‍कार भी अनेक ढंगों से है। उन सब नमस्‍कारों में भाव नमस्‍कार सर्वोच्‍च नमस्‍कार है, अर्थात् हाथ भी न हिले सिर भी न हिले, बात भी न बोले किन्‍तु सिद्धस्‍वरूप का अपने आपके ज्ञान में अनुभवात्‍मक परिणमन हो अथवा निज सिद्ध स्‍वरूप का अपने में ज्ञानानुभवरूप परिणमन हो वह सब नमस्‍कारों में प्रधान अभेदभाव नमस्‍कार है। उसकी दृष्टि रखते हुए नमस्‍कारात्‍मक विकल्‍प है तो वह मन, वचन, काय सम्‍बंधी क्रिया करें यह द्रव्‍य नमस्‍कार है उन सिद्ध आत्‍मावों को नमस्‍कार हो।</p></font></div>
</div>
<hr style='height:4px;border:none;color:#333;background-color:#333;' width=50%><div class='context'>
      <br><div class=titleContainer align=center><font color=darkGreen>﻿मंगलाचरण</font></div>
<h3 class=mainTitle align=center><font color=maroon> ﻿येनात्माऽबुध्यतात्मैव परत्वेनैव चापरम्<br>अक्षयानन्तबोधाय तस्मै सिद्धात्मने नम: ॥१॥<br> </font></h3>
<div class=padhyaContainer align=center><b><font color=darkmaroon> ﻿नमूँ सिद्ध परमात्म को, अक्षय बोध स्वरूप<br>जिन ने आत्मा आत्ममय, पर जाना पररूप ॥१॥ </font></b></div>
<div class=bottomContainer id=bottomTxt3 style='text-align: justify; margin: 0 auto; width: 90%;'>
      <div class=arthContainer><b><font color=black>अन्वयार्थ : </font></b>﻿<b>[येन]</b> जिसके द्वारा <b>[आत्मा]</b> आत्मा, <b>[आत्मा एव]</b> आत्मारूप से ही <b>[अबुद्धयत]</b> जाना गया है <b>[च]</b> और <b>[अपर]</b> अन्य को-कर्मजनित मनुष्यादिपर्यायरूप पुद्गल को <b>[परत्वेन एव]</b> पररूप से ही <b>[अबुद्धयत]</b> जाना गया है, <b>[तस्मै]</b> उस <b>[अक्षयानन्तबोधाय]</b> अविनाशी अनन्तज्ञानस्वरूप <b>[सिद्धात्मने]</b> सिद्धात्मा को <b>[नम:]</b> नमस्कार हो ॥१॥<br></div>
<br><div class='teeka' align=justify><b><font color=darkgreen>श्रीमद्-प्रभाचन्द्र :</font></b> <font color=darkblue><p>﻿यहाँ पूर्वार्ध से मोक्ष का उपाय और उत्तरार्ध से मोक्ष का स्वरूप दर्शाया गया है । सिद्धात्मा को, अर्थात् सिद्धपरमेष्ठी को-सिद्ध, अर्थात् सर्व कर्मों से सम्पूर्णपने (<font color=DarkSlateGray> अत्यन्त</font>) मुक्त - ऐसे आत्मा को नमस्कार हो ।</p><br><p>जिन्होंने क्या किया? जाना । किसको? आत्मा को । किस प्रकार (<font color=DarkSlateGray>जाना</font>)? आत्मारूप से ही । तात्पर्य यह है कि जिन सिद्धात्माओ ने यहाँ आत्मा को, आत्मारूप ही, अर्थात् अध्यात्मरूप से ही जाना, उसे शारीरिक या कर्मोपादित सुर-नर-नारक-तिर्यंचादि जीव पर्यायादिरूप नहीं जाना तथा (<font color=DarkSlateGray>जिन्होंने</font>) अन्य को, अर्थात् शरीरादिक व कर्मजनित मनुष्यादिक जीव पर्यायों को परो क्षरूप से, अर्थात् आत्मा से भिलरूप ही जाना ।</p><br><p>कैसे उन्हें (<font color=DarkSlateGray>नमस्कार</font>) अक्षय - अनन्त बोधवाले - अक्षय, अर्थात् अविनश्वर और अनन्तर, अर्थात् देशकाल से अनविछिल - ऐसे समस्त पदार्थों के परिच्छेदक, अर्थात् ज्ञानवाले; उनको (<font color=DarkSlateGray> नमस्कार</font>) - इस प्रकार के ज्ञान, अनन्त दर्शन, सुख, वीर्य के सा थ अविनाभावीपने की सामर्थ्य के कारण, वे अनन्त चतुष्टयरूप हैं - ऐसा बोध होता है । </p><br><p><b><font color=red>शंका – इष्टदेवता विशेष, पच्च परमेष्ठी होने पर भी, यहाँ कथकर्ता ने सिद्धात्मा को ही क्यों नमस्कार किया?</p><br><p></font><font color=darkGreen>समाधान –</font></b> कथकर्ता, व्याख्याता, श्रोता और अनुष्ठाताओं को सिद्धस्वरूप की प्राप्ति का प्रयोजन होने से, (<font color=DarkSlateGray>उनने वैसा किया है ।</font>) जो जिसकी प्राप्ति का अर्थी होता है वह उसे नमस्कार करता है; जैसे, धनुर्विद्या प्राप्ति का अर्थी, धनुर्वेदी को नमस्कार करता है, वैसे ही । इस कारण सिद्धस्वरूप की प्राप्ति के अ र्थी, समाधिशतक शास्त्र के कर्ता, व्याख्याता, श्रोता और उसके अर्थ के अनुष्ठाता आत्मा विशेष - (<font color=DarkSlateGray>ये सभी</font>) सिद्धात्मा को नमस्कार करते हैं ॥१॥</p></font></div>
</div>
<hr style='height:4px;border:none;color:#333;background-color:#333;' width=50%><div class='context'>
<h3 class=mainTitle align=center><font color=maroon> जयन्ति यस्यावदतोऽपि भारती विभूतयस्तीर्थकृतोप्यनीहितु:<br>शिवाय धात्रे सुगताय विष्णवे जिनाय तस्मै सकलात्मने नम: ॥२॥<br> </font></h3>
<div class=bottomContainer id=bottomTxt4 style='text-align: justify; margin: 0 auto; width: 90%;'>
      <div class=arthContainer><b><font color=black>अन्वयार्थ : </font></b>﻿अन्वयार्थ : - (<font color=DarkSlateGray> यस्य तीर्थकृत</font>) जिस तीर्थङ्कर की (<font color=DarkSlateGray> अनीहितु अपि</font>) बिना इच्छा के, अर्थात् इच्छा के अभाव में भी एवं (<font color=DarkSlateGray> अवदत अपि</font>) बिना बोले भी, अर्थात् तालु- ओष्ठ आदि द्वारा शब्दोच्चारण नहीं किये जाने पर भी, (<font color=DarkSlateGray> भारती विभूतयः</font>) दिव्यध्वनि, अर्थात् ओंकाररूप जिनवाणी की विफूइत (<font color=DarkSlateGray> जयन्ति</font>) जयवन्त वर्तती है-सदैव जय को प्राप्त होती है, (<font color=DarkSlateGray> तस्मै शिवाय</font>) उस शिवस्वरूप परमकल्याणकारक या अक्षयसुखस्वरूप परमात्मा के लिए (<font color=DarkSlateGray> धात्रे</font>) ब्रह्मस्वरूप सन्मार्ग के उपदेश द्वारा, लोक के उद्धारक विधाता के लिए (<font color=DarkSlateGray> सुगताय</font>) सद्बुद्धि एवं सद्गति को प्राप्त परमात्मा के लिए (<font color=DarkSlateGray> विष्णवे</font>) अपने केवलज्ञान द्वारा समस्त चराचर पदार्थ में व्यास होनेवाले, विष्णुस्वरूप सर्वदर्शी सर्वज्ञ परमात्मा के लिए एवं (<font color=DarkSlateGray> जिनाय</font>) संसार परिभ्रमण के कारणभूत मोह-राग-द्वेष तथा इन्द्रिय के विषयों को जीतनेवाले वीतरागी जिनेन्द्र भगवान के लिए और (<font color=DarkSlateGray> सकलात्मने</font>) ज्ञानावरणादि चार घातिया कर्मों का अभाव करनेवाले अरहन्त परमात्मा के लिए (<font color=DarkSlateGray> नम:</font>) नमस्कार हो ।<br></div>
<br><div class='teeka' align=justify><b><font color=darkgreen>श्रीमद्-प्रभाचन्द्र :</font></b> <font color=darkblue><p>﻿जिन भगवान की जयवन्त वर्तती है, अर्थात् सर्वोत्कृष्टरूप से वर्तती है । क्या (<font color=DarkSlateGray> जयवन्त वर्तती है</font>)? भारती की विभूतियाँ । भारती की, अर्थात् वाणी की; और विभूतियाँ अर्थात् सर्व आत्माओं के हित का उपदेश देना - इत्यादिरूप सम्पदाएँ (<font color=DarkSlateGray> जयवन्त वर्तती हैं</font>) । कैसे होते हुए (<font color=DarkSlateGray> उनकी वाणी की विश्रइतयाँ</font>) जयवन्त वर्तती हैं? नहीं बोलते होने पर भी, अर्थात् तालु- ओष्ठ के संपुटरूप (<font color=DarkSlateGray> संयोगसम</font>) व्यापार द्वारा वचनोच्चार किये बिना भी (<font color=DarkSlateGray> उनकी वाणी प्रवर्तती है</font>) ।nतथा कहा है कि - यत्सर्वात्महितं.....</p><br><p>जो सर्व आत्माओं को हितरूप है, वर्णरहित निर क्षरी है; दोनों ओष्ठ के परिस्पन्दन- हलन-चलनरूप -व्यापार से रहित है; किसी दोष से मलिन नहीं है; उसके (<font color=DarkSlateGray> उच्चारण में</font>) श्वास का कम्पन नहीं होने से अक्रम (<font color=DarkSlateGray> एक साथ</font>) है और जिसे शान्त तथा क्रोधरूपी विष से रहित (<font color=DarkSlateGray> मुनिगण</font>) के साथ, पशुगण ने भी कर्ण द्वारा (<font color=DarkSlateGray> अपनी भाषा में</font>) सुनी है, वह दु : खविनाशक सर्वज्ञ की अपूर्व वाणी हमारी रक्षा करो ।</p><br><p>अथवा ' भारती विभूतयः ' का अर्थ ' भारती, अर्थात् वाणी और विभूतियाँ? अर्थात् तीन छत्रादि ' - ऐसा भी होता है ।</p><br><p>तथा कैसे भगवान की? ती र्थ के कर्ता होने पर भी इच्छारहित की । इच्छा, अर्थात् वाँछा, जो मोहनीयकर्म का कार्य है, उस कर्म का भगवान को क्षय होने से, उनके उसका (<font color=DarkSlateGray> वाँछा का</font>) असद्भाव (<font color=DarkSlateGray> अभाव</font>) है; अत : वे इच्छारहित होने पर भी-वे करने की इच्छारहित होने पर भी ' ती र्थकृत ' हैं, अर्थात् संसार से तारने के (<font color=DarkSlateGray> पार करने के</font>) कारणभूतपने के कारण, तीर्थ समान, अ र्थात् ती र्थ 7 आगम, उसके करनेवाले हैं - उनकी वाणी जयवन्त वर्तती है । कैसे नामवाले उन्हें (<font color=DarkSlateGray> नमस्कार</font>)? सकलात्मा को, शिव को' । शिव, अर्थात् परमसुख, परमकल्याण और जो निर्वाण कहा जाता है, वह जिन्होंने प्राप्त किया - ऐसे को, ' धाता ' को १. शिवं परमकल्यारां निर्वारा शान्तमक्षयं ।</p><br><p>प्रातं मुक्तिपदं येन स शिव: परिकीर्तित : । । (<font color=DarkSlateGray> श्री आप्तस्वरूपू</font>)n- असि-मसि-कृषि आदि द्वारा सन्मार्ग के उपदेशक होने के कारण, जो सकल लोक के अम्युद्धारक (<font color=DarkSlateGray> तारणहार</font>) हैं, उनको, ' सुगत ' को - श्रेष्ठ है गत, अर्थात् ज्ञान जिनका अथवा जो भले प्रकार अपुनरावर्त्य गति को (<font color=DarkSlateGray> मोक्ष को</font>) प्राप्त हुए है, उनको, अथवा सम्पूर्ण या अनन्तचतुष्टय को जिन्होंने प्राप्त किया है - ऐसे सुगत को, ' विष्णु ' १ को - जो केवलज्ञान द्वारा अशेष (<font color=DarkSlateGray> समस्त</font>) वस्तुओं में व्यापक हैं - ऐसे को, ' जिन ' २ को - अनेक भवरूपी अरण्य (<font color=DarkSlateGray> वन</font>) को प्राप्त कराने के कारणभूत कर्मशत्रुओं को जिन्होंने जीता है उन जिन को - ऐसे सकलात्मा को - कल, अर्थात् शरीरसहित जो वर्तते हैं, वे सकल; और सकल, अर्थात् सशरीर आत्मा, वह ' सकलात्मा ' उनको नमस्कार हो । । २ । ।n१० 1 (<font color=DarkSlateGray> समाधितन्त्र</p></font></div>
</div>
<hr style='height:4px;border:none;color:#333;background-color:#333;' width=50%><div class='context'>
<h3 class=mainTitle align=center><font color=maroon> ﻿श्रुतेन लिङ्गेन यथात्मशक्ति समाहितान्त:करणेन सम्यक् <br>समीक्ष्य कैवल्यसुखस्पृहाणां विविक्तमात्मानमथाभिधास्ये ॥३॥<br> </font></h3>
