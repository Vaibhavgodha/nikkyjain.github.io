<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
  <title>पाहुड-दोहा--Gatha</title>
  <link rel="icon" type="image/png" href='../../../../../images/default/jainFlag-short.jpg'/>
  <link rel="stylesheet" href='../../../../../css/myJqueryMobile.css'>
  <script type="text/javascript" src='../../../../../js/jquery.js'></script>
  <script type="text/javascript" src='../../../../../js/myFontSzCtrl.js'></script>
  <style>
    body {
      background-color: #fcf5e8;
    }
    a {
      text-decoration: none !important;
    }
    .hdr {
      font-size: 14vw;
      color : darkred;
      font-weight:bold;
    }
    .index {
      color:blue;
      float:right;
    }
    hr.type_7 {
      border: 0;
      height: 55px;
      background: url(../../../../../images/type_7.png) no-repeat top center;
      display: block;
      position: relative;
    }
    a, a:visited, a:hover, a:active {
      color: inherit;
    }
    div.teeka {
      width:90%;
    }
  </style>
</head>
<body><div align=center><a href='../../../../../index.html'><img src='../../../../../images/jain-saint.jpg' height=270 width=300></img></a></div>
<br><br><br>
<div class=hdr align=center>पाहुड-दोहा</div>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<div align=right><b><font size=20>- राम-सिंह-मुनि</font></b></div>
<br><br><br><font size=2 color=darkRed>
<div align=right>nikkyjain@gmail.com</div>
<div align=right>Date : 17-Sep-2019</font></div><br><br><div class=adhikaar id=index><h1>Index</h1></div><br>
<div align=center><img src='../../../../../images/brownOm.png' width='5%'></img></div>
    <table align=center width=90% class=mainIndex>
<tr><th>गाथा / सूत्र<th>विषय</tr>
    </table><br><br><br>
<div align=center><img src='../../../../../images/hrim.png' width='20%'></img></div>
<div class=gatha>﻿<font color=black>!!<font color=purple> श्रीसर्वज्ञवीतरागाय नम: </font>!!</font><br><br>श्रीमद्‌-राम-सिंह मुनि-प्रणीत<br><br>श्री<br><font style="font-size:120px"> पाहुड-दोहा </font><br><br><span class=bottomContainer align=justify><font color=black>मूल प्राकृत गाथा</font></span><br><br><font size=3 color=blue>आभार : </font></div>
<hr class=type_7>
<div class=gatha>﻿<font color=black>!!<font color=purple> नम: श्रीसर्वज्ञवीतरागाय </font>!!</font><br><br>ओंकारं बिन्दुसंयुक्तं नित्यं ध्यायन्ति योगिनः <br>कामदं मोक्षदं चैव ॐकाराय नमो नम: ॥१॥<br><br>अविरलशब्दघनौघप्रक्षालितसकलभूतलकलंका <br>मुनिभिरूपासिततीर्था सरस्वती हरतु नो दुरितान् ॥२॥<br><br>अज्ञानतिमिरान्धानां ज्ञानाञ्जनशलाकया <br>चक्षुरुन्मीलितं येन तस्मै श्रीगुरवे नम: ॥३॥<br><br><font color=black>॥ श्रीपरमगुरुवे नम:, परम्पराचार्यगुरुवे नम: ॥</font><br><br><span class=gatharth><p align=justify><font color=darkblue>सकलकलुषविध्वंसकं, श्रेयसां परिवर्धकं, धर्मसम्बन्धकं, भव्यजीवमन: प्रतिबोधकारकं, पुण्यप्रकाशकं, पापप्रणाशकमिदं शास्त्रं श्री पाहुड-दोहा नामधेयं, अस्य मूलाग्रन्थकर्तार: श्रीसर्वज्ञदेवास्तदुत्तर ग्रन्थकर्तार: श्रीगणधरदेवा: प्रतिगणधरदेवास्तेषां वचनानुसारमासाद्य श्री रामसिंह मुनि विरचितं</font></p></span><br><br>॥ श्रोतार: सावधानतया शृणवन्तु ॥<br><br><font color=darkGreen>मंगलं भगवान् वीरो मंगलं गौतमो गणी<br>मंगलं कुन्दकुन्दार्यो जैनधर्मोऽस्तु मंगलम्‌ ॥<br>सर्वमंगलमांगल्यं सर्वकल्याणकारकं <br>प्रधानं सर्वधर्माणां जैनं जयतु शासनम्‌ ॥</font><br></div>
<hr class=type_7>
<div class=gatha>﻿गुरु दिणयरु गुरु हिमकिरणु गुरु दीवउ गुरु देउ ।<br>अप्यहं परहं परंपरहं जो दरिसावइ भेउ ॥१॥</div>
<div class=arth><b><font color=darkmagenta>अन्वयार्थ : </font></b>﻿जो परंपरा से आत्मा और पर का भेद दर्शाते हैं, ऐसे गुरु ही दिनकर हैं, गुरु ही हिम किरण-चन्द्रमा हैं, गुरु ही दीपक हैं और वे गुरु ही देव हैं ।</div><hr class=type_7>
<div class=gatha>﻿बलिहारी गुरु अप्पणइं दिउ हांडी सय वार ।<br>माणस हुंतउं देऊ किउ करंत ण लग्गइ वार ॥२॥</div>
<div class=arth><b><font color=darkmagenta>अन्वयार्थ : </font></b>﻿उन गुरु की सौ बार बलिहारी है जिन ने देह को छोड़ दिया, अपनी आत्मा को मनुष्य से देव किया और ऐसा करने में समय नहीं लगाया ।</div><hr class=type_7>
<div class=gatha>﻿अप्पायत्तउ जं जि सुहु तेण जि करि संतोसु ।<br>पर सुहु वढ चितंतंयहं हियइ ण फिट्टइ सोसु ॥३॥</div>
<div class=arth><b><font color=darkmagenta>अन्वयार्थ : </font></b>﻿हे वत्स ! जो सुख आत्मा के आधीन है, उसी से तू सन्‍तोष कर । जो पर में सुख का चिन्तन करता है, उसके मन का सोच कभी नहीं मिटता ।</div><hr class=type_7>
<div class=gatha>﻿जं सुहु विसयपरंमुहउ णिय अप्पा झायंतु ।<br>तं सुहु इंदु वि णवि लहइ देविहिं कोडि रमंतु ॥४॥</div>
<div class=arth><b><font color=darkmagenta>अन्वयार्थ : </font></b>﻿विषयों से पराङ्मुख होकर अपने आत्मा के ध्यान में जो सुख होता है, वह सुख करोड़ों देवियों के साथ रमण करने वाले इन्द्र को भी नही मिल सकता ।</div><hr class=type_7>
<div class=gatha>﻿आभुंजंतउ विसयसुहु जे णवि हियइ धरंति ।<br>ते सासयसुहु लहु लहहिं जिणवर एम भणंति ॥५॥</div>
<div class=arth><b><font color=darkmagenta>अन्वयार्थ : </font></b>﻿विषय सुख को भोगते हुए भी जो अपने हृदय में उसको धारण नहीं करते <span class=comment>(उसमें सुख नहीं मानते)</span>, वे अल्पकाल में शाश्वत सुख प्राप्त करते हैं, ऐसा जिनवर कहते हैं ।</div><hr class=type_7>
<div class=gatha>﻿णवि भुंजंता विसयसुहु हियडइ भाउ धरंति ।<br>सालिसित्थु जिम वप्पुडउ णर णरयहं णिवडंति ॥६॥</div>
<div class=arth><b><font color=darkmagenta>अन्वयार्थ : </font></b>﻿विषयसुख का उपभोग न करते हुए भी जो अपने हृदय मे उसको भोगने का भाव धारण करते हैं. वे नर बेचारे शालिसिक्ख मच्छ <span class=comment>(तंदुल मच्छ)</span> की तरह नरक में जा पहते हैं ।</div><hr class=type_7>
<div class=gatha>﻿धंधईं पडियउ सयलु जगु कम्मइं करइ अयाणु ।<br>मोक्खह कारणु एक्कु खणु णवि चिंतइ अप्पाणु ॥७॥</div>
<div class=arth><b><font color=darkmagenta>अन्वयार्थ : </font></b>﻿धन्धे मे पडा हुआ सकल जगत अज्ञानवश कर्म तो करता है, परन्तु मोक्ष के कारणभूत अपने आत्मा का चिन्तन एक क्षण भी नहीं करता ।</div><hr class=type_7>
<div class=gatha>﻿ओयइं अडबड वडवडइ पर रंजिज्जइ लोउ ।<br>मणसुद्धइ णिच्चल ठियइ पाविज्जइ परलोउ ॥८॥</div>
<div class=arth><b><font color=darkmagenta>अन्वयार्थ : </font></b>﻿लोग आपत्ति के समय में अट्पट बडबडाते हैं तथा पर से रंजित हो जाते है, परन्तु उससे कुछ भी सिद्धि नहीं होती, अपने मन की शुद्धता से तथा निश्चल स्थिरता से जीव परलोक को <span class=comment>(परमात्मदशा को)</span> प्राप्त करता है ।</div><hr class=type_7>
<div class=gatha>﻿जोणिहिं लक्खहिं परिभमइ अप्पा दुक्खु सहंतु ।<br>पुत्तकलत्तहं मोहियउ जाव ण बोहि लहंतु ॥९॥</div>
<div class=arth><b><font color=darkmagenta>अन्वयार्थ : </font></b>﻿जब तक यह आत्मा बोधि की प्राप्ति नहीं करता, तबतक स्त्री-पुत्रादिक में मोहित होकर दु ख सहता हुआ लाखों योनियों में परिभ्रमण करता है ।</div><hr class=type_7>
<div class=gatha>﻿अण्णु म जाणहि अप्पणउ घरु परियणु जो इट्ठु ।<br>कम्मायत्तउ कारिमउ आगमि जोइहिं सिट्ठु ॥१०॥</div>
<div class=arth><b><font color=darkmagenta>अन्वयार्थ : </font></b>﻿हे जीव ! जिन्हें तू इष्ट समझ रहा है - ऐसे घर, परिजन और शरीर - ये यब पदार्थ तेरे से अन्य हैं, उन्हे तू अपना मत जान, ये सब बाह्य जंजाल कर्मों के आधीन हैं - ऐसा योगियों ने आगम में बताया है ।</div><hr class=type_7>
<div class=gatha>﻿जं दुक्खु वि तं सुक्खु किउ जं सुहु तं पि य दुक्खु ।<br>पइं जिय मोहहिं वसि गयउ तेण ण पायउ मोक्खु ॥११॥</div>
<div class=arth><b><font color=darkmagenta>अन्वयार्थ : </font></b>﻿हे जीव ! मोह के वश में पडकर तूने दु:ख को सुख मान लिया है और सुख को दु:ख मान लिया है, इस कारण तूने मोक्ष नहीं पाया ।</div><hr class=type_7>
<div class=gatha>﻿मोक्खु ण पावहि जीव तुहुं धणु परियणु चिंतंतु ।<br>तोउ वि चिंतहि तउ वि तउ पावहि सुक्खु महंतु ॥१२॥</div>
<div class=arth><b><font color=darkmagenta>अन्वयार्थ : </font></b>﻿हे जीव! तू धन और परिजन का चिन्तन करने से मोक्ष नहीं पा सकता, अत: तू अपने आत्मा का ही चिन्‍तन कर, जिससे तू महान सुख को पावेगा ।</div><hr class=type_7>
<div class=gatha>﻿घरवासउ मा जाणि जिय दुक्क्तयवासउ एहु ।<br>पासु कयंते मंडियउ अविचलु णीसंदेहु ॥१३॥</div>
<div class=arth><b><font color=darkmagenta>अन्वयार्थ : </font></b>﻿हे जीव ! उस धन-परिजन को तू ग्रहवास मत समझ, वह वो दुष्कृत्य का धाम है और वह यम का फैलाया हुआ फन्दा है - इसमें सन्देह नहीं ।</div><hr class=type_7>
<div class=gatha>﻿मूढा सयलु वि कारिमउ मं फुडु तुहुं तुस कंडि ।<br>सिवपहि णिम्मलि करहि रइ घरु परियणु लहु छंडि ॥१४॥</div>
<div class=arth><b><font color=darkmagenta>अन्वयार्थ : </font></b>﻿हे मूढजीव ! बाहर ये सब कर्मजाल है । प्रगट तुस <span class=comment>(भूसे)</span> को तू मत कूट । घर-परिजन को शीघ्र छोड़कर निर्मल शिवपद में प्रीति कर ।</div><hr class=type_7>
<div class=gatha>﻿मोहु विलिज्जइ मणु मरइ तुट्टइ सासु णिसासु ।<br>केवलणाणु वि परिणवइ अंबरि जाह णिवारु ॥१५॥</div>
<div class=arth><b><font color=darkmagenta>अन्वयार्थ : </font></b>﻿जिसका मोह नष्ट हो जाता है, मन मर जाता है, श्वाच्छोस्वास छूट जाता है वह केवलज्ञानरूप परिणमता है और आकाश में उसका निवास हो जाता है  ।</div><hr class=type_7>
<div class=gatha>﻿सप्पें मुक्की कंचुलिय जं विसु ते ण मुएइ।<br>भोयहं भाउ ण परिहरइ लिंगग्गहणु करेइ ॥१६॥</div>
<div class=arth><b><font color=darkmagenta>अन्वयार्थ : </font></b>﻿सर्प बाहर में केचुली को तो छोड़ देता है, परन्तु भीतर के विष को नही छोडता, उसी प्रकार अज्ञानीजीव द्वव्यलिंग धारण करके बाह्य-त्याग तो करता है, परन्तु अन्तर में से विषय-भोगों की भावना का परिहार नहीं करता ।</div><hr class=type_7>
<div class=gatha>﻿जो मुणि छंडिवि विसयसुहु पुणु अहिलासु करेइ ।<br>लुंचणु सोसणु सो सहइ पुणु संसारु भमेइ ॥१७॥</div>
<div class=arth><b><font color=darkmagenta>अन्वयार्थ : </font></b>﻿जो मुनि छोड़े हुए विषयसुखों की फिर से अभिलाषा करता है, वह मुनि केशलोंच एवं शरीर-शोषण के क्लेश को सहन करता हुआ भी संसार में ही परिभ्रमण करता है ।</div><hr class=type_7>
<div class=gatha>﻿विसयसुह दुइ दिवहडा पुणु दुक्खहं परिवाडि ।<br>भुल्लउ जीव म बाहि तुहं अप्पाखंधि कुहाडि ॥१८॥</div>
<div class=arth><b><font color=darkmagenta>अन्वयार्थ : </font></b>﻿ये विषय-सुख तो दो दिन रहनेवाले क्षणिक हैं, फिर तो दु:खों की ही परिपाटी है । इसलिये हे जीव ! भूल कर तू अपने ही कंधे पर कुल्हाड़ी मत मार ।</div><hr class=type_7>
<div class=gatha>﻿उव्वडि चोप्पडि चिट्ठ करि देहि सुमिट्ठाहारु ।<br>सयल वि देह णिरत्थ गय जिम दुज्जण उवयारु ॥१९॥</div>
<div class=arth><b><font color=darkmagenta>अन्वयार्थ : </font></b>﻿जैसे दुश्मन के प्रति किये गये उपकार बेकार जाते हैं, वैसे हे जीव ! तू इस शरीर को स्नान कराता है, तेल-मर्दन कराता है तथा सुभिष्ठ भोजन खिलाता है, वे सब निरर्थक जानेवाले हैं <span class=comment>(अर्थात्‌ यह शरीर तेरा कुछ भी उपकार करने वाला नहीं है)</span>, अत. तू इसकी ममता छोड़ दे ।</div><hr class=type_7>
<div class=gatha>﻿अथिरेण थिरा मइलेण णिम्मला णिग्गुणेण गुणसारा ।<br>काएण जा विढप्पइ सा किरिया किण्ण कायव्वा ॥२०॥</div>
<div class=arth><b><font color=darkmagenta>अन्वयार्थ : </font></b>﻿अस्थिर, मलिन और निर्गुण - ऐसी काया से स्थिर, निर्मल तथा सारभूत <span class=comment>(गुणवाली)</span> क्रिया क्‍यों न की जाय ?</div><hr class=type_7>
<div class=gatha>﻿उम्मूलिवि ते मूलगुण उत्तरगुणहिं विलग्ग ।<br>वाण्णर जेम पलंबचुय बहुय पडेविणु भग्ग ॥२१॥</div>
<div class=arth><b><font color=darkmagenta>अन्वयार्थ : </font></b>﻿जो जीव मूलगुणों का उन्मूलन करके उत्तरगुणों में संलग्न रहता है, वह डाली से चूके हुए बन्दर की तरह नीचे गिरकर नष्ट होता है ।</div><hr class=type_7>
<div class=gatha>﻿वरु विसु विसहरु वरु जलणु वरु सेविउ वणवासु ।<br>णउ जिणधम्मपरम्मुहउ मिच्छत्तिय सहु वासु ॥२२॥</div>
<div class=arth><b><font color=darkmagenta>अन्वयार्थ : </font></b>﻿विष भला, विषधर भी भला, अग्नि या वनवास का सेवन भी अच्छा, परन्तु जिनधर्म से विमुख ऐसे मिथ्यादृष्टियों का सहवास अच्छा नहीं ।</div><hr class=type_7>
<div class=gatha>﻿सो णत्थि इह पएसो चउरासीलक्खजोणिमज्झम्मि ।<br>जिणवयणं अलहंतो जत्थ ण ढुरुढुल्लिओ जीवो ॥२३॥</div>
<div class=arth><b><font color=darkmagenta>अन्वयार्थ : </font></b>﻿यहाँ चौरासी लाख योनियों के मध्य में ऐसा कोई प्रदेश बाकी नहीं रहा कि जहाँ जिनवचन को न पाकर इस जीव ने परिभ्रमण न किया हो ।</div><hr class=type_7>
<div class=gatha>﻿अप्पा बुज्झिउ णिच्चु जइ केवलणाणसहाउ ।<br>ता परि किज्जइ काइं वढ तणु उप्परि अणुराउ ॥२४॥</div>
<div class=arth><b><font color=darkmagenta>अन्वयार्थ : </font></b>﻿यदि तूने आत्मा को नित्य एवं केवलज्ञान स्वभावी जान लिया तो फिर हे वत्स ! शरीर के ऊपर तू अनुराग क्यों करता है ?</div><hr class=type_7>
<div class=gatha>﻿जसु मणि णाणु ण विफ्फुरइ कम्महं हेउ करंतु ।<br>सो मुणि पावइ सोक्खु णवि सयलइं सत्थ मुणंतु ॥२५॥</div>
<div class=arth><b><font color=darkmagenta>अन्वयार्थ : </font></b>﻿जिसके चित्त में ज्ञान का विस्फुरण नहीं हुआ है, तथा जो कर्म के हेतु <span class=comment>(पुण्य-पाप)</span> को ही करता है, वह मुनि सकल शास्त्रों को जानता हुआ भी सच्चे सुख को नहीं पाता ।</div><hr class=type_7>
<div class=gatha>﻿बोहिविवज्जिउ जीव तुह़ुं विवरिउ तच्चु मुणेहि ।<br>कम्मविणिम्मिय भावडा ते अप्पाण भणेहि ॥२६॥</div>
<div class=arth><b><font color=darkmagenta>अन्वयार्थ : </font></b>﻿बोधि से विवर्जित <span class=comment>(रहित)</span> हे जीव ! तू तत्त्व को विपरीत मानता है, क्योंकि कर्मों से निर्मित भावों को तू आत्मा का समझता है ।</div><hr class=type_7>
<div class=gatha>﻿हउं गोरउ हउं सामलउ हउं जि विभिण्णउ वण्णु ।<br>हउं तणु अंगउ थूलु हउं एउह जीव ण मण्णु ॥२७॥<br>णवि तुहुं पंडिउ मुक्खु णवि णवि ईसरु णवि णीसु ।<br>णवि गुरु कोइ वि सीसु णवि सव्वइं कम्मविसेसु ॥२८॥<br>णवि तुहुं कारणु कज्जु णवि णवि सामिउ णवि भिच्चु ।<br>सूरउ कायरु जीव णवि णवि उत्तमु णवि णिच्चु ॥२९॥<br>पुण्णु वि पाउ वि कालु णहु धम्मु अहम्मु ण काउ ।<br>एक्कु वि जीव ण होहि तुहुं मेल्लिवि चेयणभाउ ॥३०॥<br>णवि गोरउ णवि सामलउ णवि तुहुं एककु वि वण्णु ।<br>णवि तणु अंगउ थूलु णवि एहउ जाणि सवण्णु ॥३१॥<br>हउं वरु बंभणु णवि वइसु णउ खत्तिउ णवि सेसु ।<br>पुरिसु णउंसउ इत्थि णवि एहउ जाणि विसेसु ॥३२॥<br>तरुणउ बुड्ढ़उ बालु हउं सूरउ पंडित दिव्वु ।<br>खवणउ वंदउ सेवडउ एहउ चिंति म सव्वु ॥३३॥</div>
<div class=arth><b><font color=darkmagenta>अन्वयार्थ : </font></b>﻿मैं गोरा हूँ, साँवला हूँ, विभिन्न वर्णवाला हूँ, दुर्बल हूँ, स्थूल हूँ - ऐसा हे जीव, तू मत मान ।<br>तू न पण्डित है न मूर्ख, न ईश्वर है न सेवक, न गुरू है न शिष्य - यह सब विशेषताएं कर्म-जनित हैं ।<br>हे जीव ! तू न किसी का कारण है न कार्य, न स्वामी है न सेवक, न शूर है न कायर, और न उत्तम है न नीच ।<br>हे जीव ! पुण्य-पाप, काल, आकाश, धर्म, अधर्म एवं काया - एक भी तू <span class=comment>(तेरे)</span> नही, चेतनभाव को छोड़कर । <br>तू न गोरा है न श्याम, एक भी वर्णवाला तू नही है, दुर्बल शरीर या स्थूल शरीर वह भी तू नहीं है - ये तो सब कर्म-जनित है, तेरा स्वरूप उनसे भिन्न समझ ।<br>न मैं श्रेष्ठ ब्राह्मण हूँ, न वेश्य हूँ, क्षत्रिय या अन्य भी मैं नहीं हूँ, उसी प्रकार पुरुष, नपुंसक या स्त्री भी मैं नहीं हूँ - ऐसा विशेष जान ।<br>मैं जवान हूँ, बूढा हूँ, बालक हूँ, दिव्य पण्डित हूँ, क्षपणक <span class=comment>(दिगम्बर)</span> हूँ, वन्‍दक <span class=comment>(श्वेतम्बर)</span> हूँ - ऐसा कुछ भी चिंतन तू मत कर ।</div><hr class=type_7>
<div class=gatha>﻿देहहो पिक्खिवि जरमरणु मा भउ जीव करेहि ।<br>जो अजरामरु बंभु परु सो अप्पाण मुणेहि ॥३४॥<br>देहहं उन्भउ जरममरणु देहहं वण्ण विचित्त ।<br>देहहं रोया जाणि तूहुं देहहं लिंगइं मित्त ॥३५॥<br>अत्थि ण उब्भउ जरमरणु रोय वि लिंगइं वण्ण ।<br>णिच्छड अप्पा जाणि तुहुं जीवहं णेक्क वि सण्ण ॥३६॥</div>
<div class=arth><b><font color=darkmagenta>अन्वयार्थ : </font></b>﻿हे जीव ! देह का जरा-मरण देखकर तू भय मत कर, अपने आत्मा को तू अजर-अमर परम-ब्रह्म जान ।<br>जरा तथा मरण ये दोनों देह के हैं, विचित्र वर्ण भी देह के ही हैं और हे जीव ! रोग को भी तू शरीर का ही जान, एवं लिंग भी शरीर के ही हैं ।<br>हे आत्मन्‌ ! निश्चय से तू ऐसा जान कि इनमें से एक भी संज्ञा जीव की नहीं है, जन्म या मरण ये दोनों जीव के नहीं है, रोग नहीं हैं तथा लिंग या वर्ण भी नहीं है ।</div><hr class=type_7>
<div class=gatha>﻿कम्महं केरउ भावडउ जइ अप्पणा भणेहि ।<br>तो वि ण पावहि परमपउ पुणु संसारु भमेहि ॥३७॥</div>
<div class=arth><b><font color=darkmagenta>अन्वयार्थ : </font></b>﻿हे जीव ! यदि तू कर्म के भाव को आत्मा का कहता है तो परमपद को तू नहीं पा सकेगा, बल्कि संसार में ही भ्रमण करेगा ।</div><hr class=type_7>
<div class=gatha>﻿अप्पा मेल्लिवि णाणमउ अवरु परायउ भाउ ।<br>सो छंडेविणु जीव तुहुं झायहि सुद्धसहाउ ॥३८॥</div>
<div class=arth><b><font color=darkmagenta>अन्वयार्थ : </font></b>﻿ज्ञानमय आत्मा के अतिरिक्त अन्य सब भाव पराये है, उन्हे छोड़कर है जीव ! तू शुद्ध स्वभाव का ध्यान कर ।</div><hr class=type_7>
<div class=gatha>﻿वण्णविहूणउ णाणमउ जो भावइ सब्भाउ ।<br>संतु णिरंजणु सो जि सिउ तहिं किज्जइ अणुराउ ॥३९॥</div>
<div class=arth><b><font color=darkmagenta>अन्वयार्थ : </font></b>﻿जो वर्ण से रहित, ज्ञानमय निज-स्वभाव को भाता है, संत है, निरंजन है, वही शिव है <span class=comment>(कल्याणरूप है)</span>, अत उसी में अनुराग करो ।</div><hr class=type_7>
<div class=gatha>﻿तिहुवणि दीसइ देउ जिणु जिणवरु तिहुवणु एउ ।<br>जिणवरि दीसइ सयलु जगु को वि ण किज्जइ भेउ ॥४०॥</div>
<div class=arth><b><font color=darkmagenta>अन्वयार्थ : </font></b>﻿तीन-भुवन <span class=comment>(तीन-लोक)</span> में देव तो जिनवर ही दिखता है और जिनवरदेव में ये तीन लोक दिखते हैं, जिनवर के ज्ञान में सकल जगत दृष्टिगोचर होता है, उसमें कोई भेद नहीं करना चाहिए ।</div><hr class=type_7>
<div class=gatha>﻿बुज्झहु बुज्झहु जिणु भणइ को बुज्झउ हलि अण्णु ।<br>अप्या देहहं णाणमउ छुहु बुज्झियउ विभिण्णु ॥४१॥</div>
<div class=arth><b><font color=darkmagenta>अन्वयार्थ : </font></b>﻿कोई कहता है कि हे जीवों ! तुम जिन को जानो.. जानो । किन्तु यदि ज्ञानमय आत्मा को देह से अत्यन्त भिन्न जान लिया, तो भला और क्या जानने को शेष रहा ?</div><hr class=type_7>
<div class=gatha>﻿वंदहु वंदहु जिणु भणइ को  वंदउ हलि इत्थु ।<br>णियदेहाहं वसंतयहं जइ जाणिउ परमत्थु ॥४२॥</div>
<div class=arth><b><font color=darkmagenta>अन्वयार्थ : </font></b>﻿कोई कहता है कि हे जीवों! तुम जिनवर को वन्दो.. वन्दो! परन्तु यदि अपने देह में ही स्थित परमार्थ को जान लिया, तो फिर भला अन्य किसकी वन्दना करना शेष रहा ?</div><hr class=type_7>
<div class=gatha>﻿उपलाणहिं जोइय करहुलउ ।<br>दावणु छोडहि जिम चरइ ।<br>जसु अखइणि समइं गयउ मणु ।<br>सो किम बुहु जगि रइ करइ ॥४३॥</div>
<div class=arth><b><font color=darkmagenta>अन्वयार्थ : </font></b>﻿जिसप्रकार हाथी का बच्चा अथवा ऊँट कमल को देखकर अपना बन्धन तोड़कर विचरण करने लगते हैं, उसप्रकार जिसका मन<br>अक्षयिनी-रामा <span class=comment>(मुक्ति-रमणी)</span> में लगा हुआ है ऐसा बुधजन जगत <span class=comment>(संसार-बन्धन)</span> में रति कैसे करे ?<br><span class=comment>(दूसरा अर्थ :)</span> अक्षय ऐसी मोक्ष-सुन्दरी में जिसका चित्त लगा है, वह बुधजन संसार में रति क्‍यों करे ? अतः हे जीव! तू ऊँट के ऊपर पलान रख और उसके बन्धन खोल दे, जिससे कि वह मोक्ष की ओर आगे बढ़े ।</div><hr class=type_7>
<div class=gatha>﻿ढिल्लउ होहि म इंदियहं पंचहं विण्णि णिवारि ।<br>एक्क णिवारहि जीहडिय अण्ण पराइय णारि ॥४४॥</div>
<div class=arth><b><font color=darkmagenta>अन्वयार्थ : </font></b>﻿हे जीव ! पांच इन्द्रियों के सम्बन्ध में तू ढीला मत हो । इनमें भी दो का निवारण कर, एक तो जीभ को रोक ओर दूसरी पराई नारी को छोड़।</div><hr class=type_7>
<div class=gatha>﻿पंच बलद्द ण रक्खियईं ।<br>णंदणवणु ण गओ सि ।<br>अप्पु ण जाणिउ ण वि परु ।<br>वि एमइह पव्वइओ सि ॥४५॥</div>
<div class=arth><b><font color=darkmagenta>अन्वयार्थ : </font></b>﻿तुमने न तो पाँचों बैलों की रखवाली की और न नंदनवन में प्रवेश किया । तूने न तो आत्मा को जाना, न पर को जाना -- ऐसे ही सन्यासी बन बैठा !</div><hr class=type_7>
<div class=gatha>﻿पंचहिं बाहिरु णेहडउ हलि सहि लग्गु पियस्स ।<br>तासु ण दीसइ आगमणु जो खलु मिलिउ परस्स ॥४६॥</div>
<div class=arth><b><font color=darkmagenta>अन्वयार्थ : </font></b>﻿हे सखी ! प्रियतम को तो बाहर में पांच का स्नेह लगा है; जो दुष्ट अन्य के साथ मिला हुआ है, उसका स्वघर में आगमन नहीं दिखता ।</div><hr class=type_7>
<div class=gatha>﻿मणु जाणइ उवएसडउ जहिं सोवेइ अचिंतु ।<br>अचित्तहो चित्तु जो मेलवइ सो पुणु होइ णिचिंतु ॥४७॥</div>
<div class=arth><b><font color=darkmagenta>अन्वयार्थ : </font></b>﻿मन चिन्ता-रहित <span class=comment>(निश्चित)</span> होकर जब सो जाता है <span class=comment>(एकाग्र होकर थम जाता है)</span> तभी वह उपदेश को समझ सकता है और अचित्त वस्तु से अपने चित्त को जो अलग करता है, वही निश्चिन्त होता है ।</div><hr class=type_7>
<div class=gatha>﻿वठ्टडिया अणुलग्गयहं अग्गउ जोयंताहं ।<br>कंटउ भग्गइ पाउ जइ भज्जउ दोसु ण ताहं ॥४८॥</div>
<div class=arth><b><font color=darkmagenta>अन्वयार्थ : </font></b>﻿जो आगे देखता हुआ मार्ग में <span class=comment>(ध्येय के सम्मुख)</span> चल रहा है, उसके पैर में कदाचित्‌ कॉंट लग जाय तो लग जावे; इसमें उसका दोष नहीं है ।</div><hr class=type_7>
<div class=gatha>﻿मणु मिलियउ परमेसरहो परमेसरु जि मणस्स ।<br>बिण्णि वि समरसि हुइ रहिय पुज्ज चडावउं कस्स ॥४९॥</div>
<div class=arth><b><font color=darkmagenta>अन्वयार्थ : </font></b>﻿मन तो परमेश्वरमें मिल गया ओर परमेश्वर मन में मिल गया; दोनों एक रस-समरस हो रहे हैं, तब में पूजन सामग्री किसको चढाऊँ ?</div><hr class=type_7>
<div class=gatha>﻿सकलं विकलं चरणं, तत्सकलं सर्वसङ्गविरतानाम्<br>अनगाराणां विकलं, सागाराणां ससङ्गानाम् ॥५०॥</div>
<div class=arth><b><font color=darkmagenta>अन्वयार्थ : </font></b>﻿रे जीव ! तू देव का आराधन करता है, परन्तु तेरा परमेश्वर कहाँ चला गया ? जो शिव-कल्याणरूप परमेश्वर सर्वांग में विराज रहा है, उसको तू कैसे भूल गया ?</div><hr class=type_7>
<div class=gatha>﻿अम्मिए जो परु सो जि परु परु अप्पाण ण होइ ।<br>हउं डज्झउ सो उव्वरइ वलिवि ण जोवइ तो इ ॥५१॥</div>
<div class=arth><b><font color=darkmagenta>अन्वयार्थ : </font></b>﻿अहो ! जो पर है सो पर ही है; पर कभी आत्मा नहीं होता । शरीर तो दग्ध होता है और आत्मा ऊपर चला जाता है, वह पीछे मुड़कर भी नहीं देखता । </div><hr class=type_7>
<div class=gatha>﻿मूढा सरलु वि कारिमउ णिक्कारिमउ ण कोइ ।<br>जीवहु जंत ण कुडि गइय इउ पडिछंदा जोइ ॥५२॥</div>
<div class=arth><b><font color=darkmagenta>अन्वयार्थ : </font></b>﻿रे मूढ ! ये सब <span class=comment>(शरीरादिक संयोग)</span> तो कर्म-जंजाल है, वे कोई निष्कर्म <span class=comment>(स्वाभाविक)</span> नहीं है । देख ! जीव चला गया, किन्तु देह-कुटीर उसके साथ नहीं गई--इस दृष्टान्त से दोनों की भिन्नता देख ।</div><hr class=type_7>
<div class=gatha>﻿देहादेवलि जो वसइ सत्तिहिं सहियउ देउ ।<br>को तहिं जोइय सत्तिसिउ सिगधु गवेसहि भेउ ॥५३॥</div>
<div class=arth><b><font color=darkmagenta>अन्वयार्थ : </font></b>﻿देहरूपी देवालय में जो शक्ति-सहित देव वास करता है, हे योगी ! वह शक्तिमान शिव कौन है ? इस भेद को तू शीघ्र ढूँढ ।</div><hr class=type_7>
<div class=gatha>﻿जरइ ण मरइ ण संभवई जो परि को वि अणंतु ।<br>तिहुवणसामिउ णाणमउ सो सिवदेउ णिभंतु ॥५४॥</div>
<div class=arth><b><font color=darkmagenta>अन्वयार्थ : </font></b>﻿जो न जीर्ण होता है, न मरता है, न उपजता है, जो सबसे पर, कोई अनंत है, त्रिभुवन का स्वामी है ओर ज्ञानमय है, वह शिवदेव है--ऐसा तुम निर्भ्रान्त जानो ।</div><hr class=type_7>
<div class=gatha>﻿सिव विणु सत्ति ण वावरइ सिउ पुणु सत्तिविहीणु ।<br>दोहिं मि जाणहिं सयलु जगु बुज्झइ मोहविलीणु ॥५५॥</div>
<div class=arth><b><font color=darkmagenta>अन्वयार्थ : </font></b>﻿शिव के बिना शक्ति का व्यापार नहीं हो सकता और शक्ति-विहीन शिव भी कुछ कर नहीं सकता; इन दोनों का मिलन होते ही मोह का नाश होकर सकल जगत का बोध होता है । <span class=comment>(गुण-गुणी सर्वथा भिन्न रहकर कुछ कार्य कर सकते नहीं; दोनों अभेद होकर ही कार्य कर सकते हैं--ऐसा वस्तुस्वरूप और जैन-सिद्धांत है।)</span></div><hr class=type_7>
<div class=gatha>﻿अण्णु तुहारउ णाणमउ लक्खिउ जाम ण भाउ ।<br>संकप्पवियप्पिउ णाणमउ दुड्ढउ चित्तु वराउ ॥५६॥</div>
<div class=arth><b><font color=darkmagenta>अन्वयार्थ : </font></b>﻿तेरा आत्मा ज्ञानमय है, उसके भाव को जबतक नहीं देखा, तबतक चित्त बेचारा दग्ध ओर संकल्प-विकल्प सहित अज्ञानरूप प्रवर्तता है ।</div><hr class=type_7>
<div class=gatha>﻿णिच्च णिरामउ णाणमउ परमाणंदसहाउ ।<br>अप्पा बुज्झिउ जेण परु तासु ण अण्णु हि भाउ ॥५७॥</div>
<div class=arth><b><font color=darkmagenta>अन्वयार्थ : </font></b>﻿नित्य, निरामय, ज्ञानमय परमानंदस्वभावरूप उत्कृष्ट आत्मा जिसने जान लिया, उसको अन्य कोई भाव नहीं रहता । <span class=comment>(ज्ञान से अन्य समस्त भावों को वह दूसरे का समझता है ।)</span></div><hr class=type_7>
<div class=gatha>﻿अम्हहिं जाणिउ एकु जिणु जाणिउ देउ अणंतु ।<br>णचरिसु मोहें मोहियउ अच्छइ दूरि भमंतु ॥५८॥</div>
<div class=arth><b><font color=darkmagenta>अन्वयार्थ : </font></b>﻿हमने एक जिन को जान लिया तो अनंत देव को जान लिया; इसके जाने बिना मोह से मोहित जीव दूर भ्रमण करता है ।</div><hr class=type_7>
<div class=gatha>﻿अप्पा केवलणाणमउ हियडइ णिवसइ जासु ।<br>तिहुयणि अच्छइ मोक्कलउ पाउ ण लग्गइ तासु ॥५९॥</div>
<div class=arth><b><font color=darkmagenta>अन्वयार्थ : </font></b>﻿केवलज्ञानमय आत्मा जिसके हृदय में निवास करता है, वह तीन लोक में मुक्त रहता है और उसे कोई पाप नहीं लगता ।</div><hr class=type_7>
<div class=gatha>﻿चिंतइ जंपइ कुणइ ण वि जो मुणि बंधणहेउ ।<br>केवलणाणफुरंततणु सो परमप्पउ देउ ॥६०॥</div>
<div class=arth><b><font color=darkmagenta>अन्वयार्थ : </font></b>﻿जो मुनि बन्धन के हेतु को न चितन करता है, न कहता है ओर न करता है, <span class=comment>(अर्थात्‌ मन से, वचन से ओर काया से बंध के हेतु का सेवन नहीं करता)</span> वही केवलज्ञान से स्फुरायमान शरीरवाला परमात्मदेव है ।</div><hr class=type_7>
<div class=gatha>﻿अब्भिंतरचित्त वि मइलियइं बाहिरि काइं तवेण ।<br>चित्ति णिरंजणु को वि धरि मुच्चहि जेम मलेण ॥६१॥</div>
<div class=arth><b><font color=darkmagenta>अन्वयार्थ : </font></b>﻿यदि अभ्यंतर चित्त मैला है तो बाहर के तप से क्‍या लाभ ? अतः हे भव्य ! चित्त में कोई ऐसे निरंजन तत्त्व को धारण करो कि जिससे वह मैल से मुक्त हो जाय ।</div><hr class=type_7>
<div class=gatha>﻿जेण णिरंजणि मणु धरिउ विसयकसायहिं जंतु ।<br>मोक्खह कारणु एतडउ अवरइं तंतु ण मंतु ॥६२॥</div>
<div class=arth><b><font color=darkmagenta>अन्वयार्थ : </font></b>﻿विषय-कषायों में जाते हुए मन को रोककर निरंजन तत्त्व मे स्थिर करो । बस ! इतना ही मोक्ष का कारण है । दूसरा कोई तंत्र या मंत्र मोक्ष का कारण नहीं है ।</div><hr class=type_7>
<div class=gatha>﻿खंतु पियंतु वि जीव जइ पावहि सासयमोक्खु ।<br>रिसहु भडारउ किं चवइ सयलु वि इंदियसोक्खु ॥६३॥</div>
<div class=arth><b><font color=darkmagenta>अन्वयार्थ : </font></b>﻿अरे जीव ! यदि तू खाता-पीता हुआ भी शाश्वत मोक्ष को पा जाय तो भट्टारक ऋषभदेव ने सकल इन्द्रिय-सुखों को क्‍यों त्यागा ?</div><hr class=type_7>
<div class=gatha>﻿देहमहेली एह वढ तउ सत्तावइ ताम ।<br>वित्तु णिरंजणु परिण सिहुं समरति होइ ण जाम ॥६४॥</div>
<div class=arth><b><font color=darkmagenta>अन्वयार्थ : </font></b>﻿हे वत्स ! जब तक तेरा चित्त निरंजन परमतत्त्व के साथ समरस <span class=comment>(एकरस)</span> नहीं होता, तब तक ही देहवासना तुझे सताती है ।</div><hr class=type_7>
<div class=gatha>﻿जसु मणि णाणु ण विप्फुरइ सव्व वियप्प हणंतु ।<br>सो किम पावइ णिच्चसुहु सयलइं धम्म कहंतु ॥६५॥</div>
<div class=arth><b><font color=darkmagenta>अन्वयार्थ : </font></b>﻿जिसके मन मे, सब विकल्पों का हनन करनेवाला ज्ञान स्फुरायमान नहीं होता, वह अन्य सब धर्मों को करे तो भी नित्य-सुख कैसे पा सकता है ?</div><hr class=type_7>
<div class=gatha>﻿जसु मणि णिवसइ परमपउ सयलइं चित चवेवि ।<br>सो पर पावइ परमगइ अठ्ठइं कम्म हणेवि ॥६६॥</div>
<div class=arth><b><font color=darkmagenta>अन्वयार्थ : </font></b>﻿सब चिन्ताओं को छोडकर जिसके मन में परमपद का निवास हो गया, वह जीव आठ कर्मों का हनन करके परमगति को पाता है ।</div><hr class=type_7>
<div class=gatha>﻿अप्पा मिल्लिवि गुणणिलउ अण्णु जि झायहि झाणु ।<br>वढ अण्णाणविमीसियहं कहं॑ तहं केवलणाणु ॥६७॥</div>
<div class=arth><b><font color=darkmagenta>अन्वयार्थ : </font></b>﻿तू गुणनिलय आत्मा को छोड़कर ध्यान में अन्य को ध्याता है, परन्तु हे मूर्ख ! जो अज्ञान से मिश्रित है, उसमें केवलज्ञान कहाँ से होगा ?</div><hr class=type_7>
<div class=gatha>﻿अप्पा दंसणु केवलु वि अण्णु सयलु ववहारु ।<br>एक सु जोइय झाइयइ जो तइलोयहं सारु ॥६८॥</div>
<div class=arth><b><font color=darkmagenta>अन्वयार्थ : </font></b>﻿केवल आत्म-दर्शन ही परमार्थ है और सब व्यवहार है । तीन-लोक का जो सार है ऐसे एक इस परमार्थ को ही योगी थ्याते हैं ।</div><hr class=type_7>
<div class=gatha>﻿अप्पा दंसणणाणमउ सयलु वि अण्णु पयालु ।<br>इय जाणेविणु जोइयहु छंडहु मायाजालु ॥६९॥</div>
<div class=arth><b><font color=darkmagenta>अन्वयार्थ : </font></b>﻿आत्मा ज्ञान-दर्शनमय है, अन्य सब जंजाल है -- ऐसा जानकर हे योगीजनों ! मायाजाल को छोडो ।</div><hr class=type_7>
<div class=gatha>﻿अप्पा मिल्लिवि जगतिलउ जो परदव्वि रमंति ।<br>अण्णु कि मिच्छादिट्ठियहं मत्थइं सिंगइं होंति ॥७०॥</div>
<div class=arth><b><font color=darkmagenta>अन्वयार्थ : </font></b>﻿जगतिलक आत्मा को छोड़कर जो पर-द्रव्य में रमण करते हैं..... तो क्या मिथ्याद्रष्टियों के माथे पर सींग होते होंगे ? <span class=comment>(अर्थात्‌ श्रेष्ठ आत्मा को छोड़कर पर में रमण करते हैं, वे मिथ्याद्रष्टि ही हैं ।)</span></div><hr class=type_7>
<div class=gatha>﻿अप्पा मिल्लिवि जगतिलउ मूढ म झायहि अण्णु ।<br>जि मरगउ परियाणियउ तहु किं कच्चहु गण्णु ॥७१॥</div>
<div class=arth><b><font color=darkmagenta>अन्वयार्थ : </font></b>﻿हे मूढ ! जगतिलक आत्मा को छोड़कर तू अन्य किसी का ध्यान मत कर । जिसने मरकतमणि को जान लिया, वह क्‍या कांच को कुछ गिनता है ?</div><hr class=type_7>
<div class=gatha>﻿सुहपरिणामहिं धम्मु वढ असुहइं होइ अहम्मु ।<br>दोहिं मि एहिं विवज्जियउ पावइ जीउ ण जम्मु ॥७२॥</div>
<div class=arth><b><font color=darkmagenta>अन्वयार्थ : </font></b>﻿हे वत्स ! शुभ परिणाम से धर्म <span class=comment>(पुण्य)</span> होता है और अशुभ परिणाम से अधर्म <span class=comment>(पाप)</span> होता है <span class=comment>(इन दोनों से तो जन्म होता है)</span>, किन्तु इन दोनों से विवर्जित जीव पुनः जन्म धारण नहीं करता, मुक्ति प्राप्त करता है ।</div><hr class=type_7>
<div class=gatha>﻿सइं मिलिया सइं विहडिया जोइय कम्म णिभंति ।<br>तरलसहावहिं पंथियहिं अण्णु कि गाम वसंति ॥७३॥</div>
<div class=arth><b><font color=darkmagenta>अन्वयार्थ : </font></b>﻿हे योगी ! कर्म तो स्वयं मिलते हैं और स्वयं बिछुड़ते हैं <span class=comment>(क्षणभंगुर हैं)</span> ऐसा निःशंक जान । क्या चंचल-स्वभाव के पथिकों से कहीं गाँव बसते हैं ? <span class=comment>(जिसप्रकार पथिक तो रास्ते में मिलते हैं ओर बिछुड़ते हैं, उनसे कहीं गाँव नहीं बसते; उसी प्रकार संयोग-वियोगरूप ऐसे क्षणभंगुर पुद्गल-कर्मों से चेतन्‍य का नगर नहीं बसता । आत्मा को ये कर्म के संयोग-वियोग से भिन्न जानो ।</div><hr class=type_7>
<div class=gatha>﻿अण्णु जि जीउ म चिन्ति तुहं जइ वीहउ दुक्खस्स ।<br>तिलतुसमित्तु वि सल्‍लडा वेयण करइ अवस्स ॥७४॥</div>
<div class=arth><b><font color=darkmagenta>अन्वयार्थ : </font></b>﻿हे जीव ! यदि तू दु:ख से भयभीत है तो अन्य <span class=comment>(कर्म-नोकर्म)</span> को जीव मत मान तथा अन्य का चिंतन मत कर, क्योंकि तिल के तुषमात्र भी शल्य अवश्य वेदना करती है ।</div><hr class=type_7>
<div class=gatha>﻿अप्पाए वि विभावियइं णासइ पाउ खणेण ।<br>सुरु विणासइ तिमिरहरु एक्कल्लउ णिमिसेण ॥७५॥</div>
<div class=arth><b><font color=darkmagenta>अन्वयार्थ : </font></b>﻿जैसे सूर्य, घोर अन्धकार को एक निमेषमात्र में नष्ट कर देता है, उसीप्रकार आत्मा की भावना करने से पाप एक क्षण में नष्ट हो जाते हैं ।</div><hr class=type_7>
<div class=gatha>﻿जोइय हियडइ जासु पर एकु जि णिवसइ देउ ।<br>जम्मणमरणविवज्जियउ तो पावद परलोउ ॥७६॥</div>
<div class=arth><b><font color=darkmagenta>अन्वयार्थ : </font></b>﻿हे योगी ! जिसके हृदय में जन्म-मरण से रहित एक परमदेव निवास करता है, वह नरलोक <span class=comment>(सिद्ध पद)</span> को प्राप्त करता है ।</div><hr class=type_7>
<div class=gatha>﻿कम्मु पुशइउ जो खवइ अहिणव पेसु ण देइ ।<br>परमणिरंजणु जो णवइ सो परमप्पउ होइ ॥७७॥</div>
<div class=arth><b><font color=darkmagenta>अन्वयार्थ : </font></b>﻿जो जीव पुराने कर्मों को खपाता है, नये कर्मों का प्रवेश नहीं होने देता तथा जो परम निरंजन-तत्त्व को नमस्कार करता है, वह स्वयं परमात्मा बन जाता है ।</div><hr class=type_7>
<div class=gatha>﻿पाउ वि अप्पहिं परिणवइ कम्मइं ताम करेइ ।<br>परमणिरंजणु जाम ण वि णिम्मलु होइ मणेइ ॥७८॥</div>
<div class=arth><b><font color=darkmagenta>अन्वयार्थ : </font></b>﻿आत्मा जबतक निर्मल होकर परम निरंजन स्वरूप को नहीं जानता, तब तक ही वह पापरूप परिणमता है ओर तभी तक कर्मों को बांधता है ।</div><hr class=type_7>
<div class=gatha>﻿अण्णु णिरंजणु देउ पर अप्पा दंसणणाणु ।<br>अप्पा सच्चउ मोक्‍खपहु एहउ मूढ वियाणु ॥७९॥</div>
<div class=arth><b><font color=darkmagenta>अन्वयार्थ : </font></b>﻿आत्मा ही उत्कृष्ट निरंजनदेव है, आत्मा ही दर्शन-ज्ञान है, आत्मा ही सच्चा मोक्षपथ है -- ऐसा हे मूढ ! तू जान ।</div><hr class=type_7>
<div class=gatha>﻿ताम कुतित्थइं परिभमइं धुत्तिम ताम करंति ।<br>गुरुहुं पसाएं जाम ण वि देहहं देउ मु्णंति ॥८०॥</div>
<div class=arth><b><font color=darkmagenta>अन्वयार्थ : </font></b>﻿लोग कुतीर्थ में तभी तक परिभ्रमण करते हैं ओर तभी तक धूर्तता करते हैं, जब तक वे गुरु के प्रसाद से देह में ही रहे हुए देव को नहीं जान लेते ।</div><hr class=type_7>
<div class=gatha>﻿लोहिं मोहिउ ताम तुहं विसयहं सुक्ख मुणेहि ।<br>गुरुहं पसाएं जाम ण वि अविचल बोहि लहेहि ॥८१॥</div>
<div class=arth><b><font color=darkmagenta>अन्वयार्थ : </font></b>﻿हे जीव ! तभी तक तू लोभ से मोहित होकर विषयों में सुख मानता है, जब तक गुरु-प्रसाद से अविचल बोध को नहीं पाता ।</div><hr class=type_7>
<div class=gatha>﻿उप्पज्जइ जेण विबोहु ण वि बहिरण्णउ तेण णाणेण ।<br>तइलोयपायडेण वि असुंदरो जत्थ परिणामो ॥८२॥</div>
<div class=arth><b><font color=darkmagenta>अन्वयार्थ : </font></b>﻿जिससे विशेष बोध <span class=comment>(भेदज्ञान)</span> उत्पन्न न हो ऐसे तीनलोक संबंधी ज्ञान से भी जीव बहिरात्मा ही रहता है ओर उसका परिणाम असुन्दर <span class=comment>(अच्छा नहीं)</span> है ।</div><hr class=type_7>
<div class=gatha>﻿तासु लीह दिढ दिज्जइ जिम पढ़ियइ तिम किज्जइ ।<br>अह व ण गम्मागम्मइ तासु भजेसहिं अप्पुणु कम्मइं ॥८३॥</div>
<div class=arth><b><font color=darkmagenta>अन्वयार्थ : </font></b>﻿आत्मा और कर्म के बीच में भेद-ज्ञान की दृढ़ रेखा खींच लेना चाहिये; चित्त को इधर-उधर भटकाना नहीं चाहिये । ऐसा करनेवाले की आत्मा में से कर्म दूर हो जाते हैं ।</div><hr class=type_7>
<div class=gatha>﻿वक्‍खाणडा करंतु बुहु अप्पि ण दिण्णु णु चित्तु ।<br>कणहिं जि रहिउ पयालु जिम पर संगहिउ बहुत्तु ॥८४॥</div>
<div class=arth><b><font color=darkmagenta>अन्वयार्थ : </font></b>﻿जो विद्वान आत्मा का व्याख्यान तो करते हैं, परन्तु अपना चित्त उसमें नहीं लगाते तो उन्होंने अनाज के कणों से रहित बहुत-सा पयाल संग्रह किया ।</div><hr class=type_7>
</body></html>