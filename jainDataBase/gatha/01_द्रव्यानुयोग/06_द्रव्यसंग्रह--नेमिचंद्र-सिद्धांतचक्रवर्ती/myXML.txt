<book>
  <page>
    <name>0000_introduction</name>
    <main>﻿&lt;font color=black&gt;!!&lt;font color=purple&gt; श्रीसर्वज्ञवीतरागाय नम: &lt;/font&gt;!!&lt;/font&gt;

श्रीमद्‌-भगवत्आचार्यश्री नेमिचंद्र सिद्धांतचक्रवर्ती-प्रणीत

श्री
&lt;font style="font-size:120px"&gt; द्रव्य संग्रह &lt;/font&gt;

&lt;span class=bottomContainer align=justify&gt;&lt;font color=black&gt;मूल प्राकृत गाथा,
&lt;/font&gt;&lt;/span&gt;

&lt;font size=3 color=blue&gt;आभार : &lt;/font&gt;</main>
  </page>
  <page>
    <name>0000_शास्त्र-मंगलाचरण</name>
    <main>﻿&lt;font color=black&gt;!!&lt;font color=purple&gt; नम: श्रीसर्वज्ञवीतरागाय &lt;/font&gt;!!&lt;/font&gt;

ओंकारं बिन्दुसंयुक्तं नित्यं ध्यायन्ति योगिनः 
कामदं मोक्षदं चैव ॐकाराय नमो नम: ॥१॥

अविरलशब्दघनौघप्रक्षालितसकलभूतलकलंका 
मुनिभिरूपासिततीर्था सरस्वती हरतु नो दुरितान् ॥२॥

अज्ञानतिमिरान्धानां ज्ञानाञ्जनशलाकया 
चक्षुरुन्मीलितं येन तस्मै श्रीगुरवे नम: ॥३॥

&lt;font color=black&gt;॥ श्रीपरमगुरुवे नम:, परम्पराचार्यगुरुवे नम: ॥&lt;/font&gt;

&lt;span class=bottomContainer&gt;&lt;p align=justify&gt;&lt;font color=darkblue&gt;सकलकलुषविध्वंसकं, श्रेयसां परिवर्धकं, धर्मसम्बन्धकं, भव्यजीवमन: प्रतिबोधकारकं, पुण्यप्रकाशकं, पापप्रणाशकमिदं शास्त्रं श्री-द्रव्यसंग्रह नामधेयं, अस्य मूल-ग्रन्थकर्तार: श्री-सर्वज्ञ-देवास्तदुत्तर-ग्रन्थ-कर्तार: श्री-गणधर-देवा: प्रति-गणधर-देवास्तेषां वचनानुसार-मासाद्य आचार्य श्री-भगवत्आचार्यश्री नेमिचंद्र सिद्धांतचक्रवर्ती विरचितं ॥ &lt;/font&gt;&lt;/p&gt;&lt;/span&gt;

&lt;font color=black&gt;॥ श्रोतार: सावधान-तया शृणवन्तु ॥&lt;/font&gt;

&lt;font color=darkGreen&gt;मंगलं भगवान् वीरो मंगलं गौतमो गणी
मंगलं कुन्दकुन्दार्यो जैनधर्मोsस्तु मंगलम्‌ ॥
सर्वमंगलमांगल्यं सर्वकल्याणकारकं 
प्रधानं सर्वधर्माणां जैनं जयतु शासनम्‌ ॥&lt;/font&gt;</main>
  </page>
  <page>
    <name>01</name>
    <adhikaar>﻿मंगलाचरण</adhikaar>
    <main>﻿जीवमजीवं दव्वं, जिणवरवसहेण जेण णिद्दट्ठं
देविंदविंदवंदं, वंदे तं सव्वदा सिरसा ॥१॥</main>
    <title>﻿मंगलाचरण</title>
    <bottom>﻿जिनवर में प्रधान ऐसे जिन तीर्थंकर देव ने जीव और अजीव द्रव्य को कहा है, देवेन्द्रों के समूह से वन्दना योग्य ऐसे उन भगवान को नित्य ही सिर झुकाकर मैं नमस्कार करता हूँ ।</bottom>
  </page>
  <page>
    <name>02</name>
    <adhikaar>﻿छह-द्रव्य अधिकार</adhikaar>
    <main>﻿जीवो उवओगमओ, अमुत्तिकत्ता सदेहपरिमाणो
भोत्ता संसारत्थो, सिद्धो सो विस्ससोड्ढगई ॥२॥</main>
    <title>﻿जीव द्रव्य के नव अधिकार</title>
    <bottom>﻿प्रत्येक प्राणी जीव है, उपयोगमयी है, अमूर्तिक है, कर्ता है, स्वदेह परिमाण रहने वाला है, भोक्ता है, संसारी है, सिद्ध है और स्वभाव से ऊध्र्वगमन करने वाला है । ये जीव के नव विशेष लक्षण हैं ।</bottom>
  </page>
  <page>
    <name>03</name>
    <main>﻿तिक्काले चदुपाणा, इंदिय बलमाउ आणपाणो य
ववहारा सो जीवो, णिच्चयणयदोदु चेदणाजस्स ॥३॥</main>
    <title>﻿जीवत्व का लक्षण</title>
    <bottom>﻿जिसके व्यवहारनय से तीनों कालों में इन्द्रिय, बल, आयु और श्वासोच्छ्वास ये चार प्राण हैं और निश्चयनय से चेतना प्राण है, वह जीव कहलाता है ।</bottom>
  </page>
  <page>
    <name>04</name>
    <main>﻿उवओगो दुवियप्पो, दंसण णाणं च दंसणं चदुधा
चक्खु अचक्खू ओही, दंसणमध केवलं णेयं ॥४॥</main>
    <title>﻿उपयोग का वर्णन</title>
    <bottom>﻿उपयोग दो प्रकार का होता है-दर्शनोपयोग और ज्ञानोपयोग। उनमें से दर्शन के चार भेद हैं-चक्षुदर्शन, अचक्षुदर्शन, अवधिदर्शन और केवलदर्शन ।</bottom>
  </page>
  <page>
    <name>05</name>
    <main>﻿णाणं अट्ठवियप्पं, मदिसुदओही अणाणणाणाणी
मणपज्जयकेवलमवि, पच्चक्ख परोक्खभेयं च ॥५॥</main>
    <title>﻿ज्ञानोपयोग के भेद</title>
    <bottom>﻿मति-श्रुत-अवधि ये तीन ज्ञान मिथ्या और सम्यक् दोनों रूप् होने से ऐसे छह भेद रूप होते हैं तथा मन: पर्यय और केवलज्ञान के मिलाने से ज्ञानोपयोग आठ प्रकार का होता है । इनके प्रत्यक्ष और परोक्ष ऐसे दो भेद होते हैं ।</bottom>
  </page>
  <page>
    <name>06</name>
    <main>﻿अट्ठचदुणाण दंसण, सामण्णं जीवलक्खणं भणियं
ववहारा सुद्धणया, सुद्धं पुण दंसणं णाणं ॥६॥</main>
    <title>﻿उभयनय से उपयोग का लक्षण</title>
    <bottom>﻿आठ प्रकार का ज्ञान और चार प्रकार का दर्शन व्यवहार नय से यह सामान्य जीव का लक्षण कहा गया है, पुन: शुद्धनय से शुद्ध ज्ञान-दर्शन ही जीव का लक्षण है ।</bottom>
  </page>
  <page>
    <name>07</name>
    <main>﻿वण्ण रस पंच गंधा, दो फासा अट्ठणिच्चया जीवे
णो संति अमुत्ति तदो, ववहारा मुत्ति बंधादो ॥७॥</main>
    <title>﻿जीव अमूर्तिक है</title>
    <bottom>﻿पाँच वर्ण, पाँच रस, दो गंध और आठ स्पर्श निश्चयनय से ये जीव में नहीं है अत: यह अमूर्तिक है और कर्म बंध के होने से यह व्यवहारनय से मूर्तिक है ।</bottom>
  </page>
  <page>
    <name>08</name>
    <main>﻿पुग्गलकम्मादीणं, कत्ता ववहारदो दु णिच्चयदो
चेदणकम्माणादा, सुद्धणया सुद्धभावाणं ॥८॥</main>
    <title>﻿जीव कर्ता है</title>
    <bottom>﻿जीव व्यवहारनय से पुद्गलकर्मादि का कर्ता है किन्तु निश्चयनय से चेतन भावों का कर्ता है और शुद्धनय से शुद्ध भावों का कर्ता है । यहाँ निश्चयनय से अशुद्ध निश्चयनय लेना है और चेतन भावों से जीव के रागादि भावों को लेना है, क्योंकि आगे शुद्ध नय से अपने ही शुद्ध भावों का कर्ता कहा है ।</bottom>
  </page>
  <page>
    <name>09</name>
    <main>﻿ववहारा सुहदुक्खं, पुग्गलकम्मप्फलं पभुंजेदि
आदा णिच्चयणयदो, चेदणभावं खु आदस्स ॥९॥</main>
    <title>﻿जीव भोक्ता है</title>
    <bottom>﻿यह आत्मा व्यवहारनय से पुद्गलमय कर्मों के फलस्वरूप ऐसे सुख और दु:ख को भोगता है और निश्चयनय से आत्मा के चेतन भाव-शुद्ध ज्ञानदर्शन को भोगता है-अनुभव करता है ।</bottom>
  </page>
  <page>
    <name>10</name>
    <main>﻿अणुगुरुदेह-पमाणो, उवसंहारप्पसप्पदो चेदा
असमुहदो ववहारा, णिच्चयणयदोअसंखदेसो वा ॥१०॥</main>
    <title>﻿जीव स्वदेह बराबर है</title>
    <bottom>﻿यह चेतन जीव समुद्घात अवस्था के सिवाय हमेशा व्यवहारनय की अपेक्षा संकोच और विस्तार के कारण छोटे या बड़े अपने शरीर प्रमाण रहता है और निश्चयनय से असंख्यात प्रदेश वाला है ।</bottom>
  </page>
  <page>
    <name>11</name>
    <main>﻿पुढविजलतेउवाऊ, वणप्फदी विविहथावरेइंदी
विगतिगचदुपंचक्खा, तसजीवा होंति संखादी ॥११॥</main>
    <title>﻿जीव संसारी है</title>
    <bottom>﻿पृथ्वी, जल, अग्नि, वायु और वनस्पति ये पाँच प्रकार के स्थावर एकेन्द्रय जीव होते हैं। द्वीन्द्रिय, त्रीन्द्रिय, चतुरिन्द्रिय और पंचेन्द्रिय ये त्रस जीव हैं जो कि शंख, चिवटी, भ्रमर, मनुष्य आदि हैं ।</bottom>
  </page>
  <page>
    <name>12</name>
    <main>﻿समणा अमणा णेया, पंचिंदिय णिम्मणा परे सव्वे
बादरसुहुमेइंदी, सव्वे पज्जत्त इदरा य ॥१२॥</main>
    <title>﻿चौदह जीव समास</title>
    <bottom>﻿पंचेन्द्रिय जीव संज्ञी और असंज्ञी हैं तथा शेष सभी जीव असंज्ञी ही होते हैं ऐसा जानना चाहिए। बादर और सूक्ष्म ऐसे एकेन्द्रिय के दो भेद हैं । ये सभी पर्याप्तक और अपर्याप्तक होते हैं । </bottom>
  </page>
  <page>
    <name>13</name>
    <main>﻿मग्गणगुणठाणेहय, चउदसिंहह-वंतितहअसुद्धणया
विण्णेया संसारी, सव्वे सुद्धा हु सुद्धणया ॥१३॥</main>
    <title>﻿उभयनय से संसारी जीव का स्वरूप</title>
    <bottom>﻿अशुद्धनय की अपेक्षा चौदह मार्गणा, चौदह गुणस्थान और चौदह जीव समासों के द्वारा ये जीव संसारी हैं और शुद्धनय से सभी जीव शुद्ध ही हैं, ऐसा जानना चाहिए ।</bottom>
  </page>
  <page>
    <name>14</name>
    <main>﻿णिक्कम्मा अट्ठगुणा,किंचूणा चरमदेहदो सिद्धा
लोयग्गठिदा णिच्चा, उप्पादवयेहिं संजुत्ता ॥१४॥</main>
    <title>﻿सिद्ध और ऊर्ध्वगमन का स्वरूप</title>
    <bottom>﻿आठों कर्मों से रहित, आठ गुणों से सहित और अंतिम शरीर से किंचित कम ये सिद्धजीव होते हैं । नित्य और उत्पाद व्यय से सहित ये सिद्ध भगवान लोक के अग्र भाग पर विराजमान हैं ।</bottom>
  </page>
  <page>
    <name>15</name>
    <main>﻿अज्जीवो पुण णेओ, पुग्गल धम्मो अधम्म आयासं
कालो पुग्गल मुत्तो, रूवादिगुणो अमुत्ति सेसादु ॥१५॥</main>
    <title>﻿अजीव द्रव्य और उनमें मूर्तिक-अमूर्तिक द्रव्य</title>
    <bottom>﻿पुद्गल, धर्म, अधर्म, आकाश और काल ये अजीव द्रव्य पाँच प्रकार का है ऐसा जानो । इनमें से पुद्गल द्रव्य मूर्तिक है क्योंकि वह रूप, रस, गंध और स्पर्श गुण वाला है, बाकी शेष द्रव्य अमूर्तिक हैं ।</bottom>
  </page>
  <page>
    <name>16</name>
    <main>﻿सद्दो बंधो सुहमो, थूलो संठाणभेदतमछाया
उज्जोदादवसहिया, पुग्गल दव्वस्स पज्जाया ॥१६॥</main>
    <title>﻿पुद्गल द्रव्य की विभाव व्यंजन पर्यायें</title>
    <bottom>﻿शब्द, बन्ध, सूक्ष्मत्व, स्थूलत्व, भेद-खंड, अंधकार, छाया, उद्योत और आतप ये सब पुद्गल द्रव्य की पर्यायें हैं । अर्थात् इन्हें विभाव व्यंजन पर्याय कहते हैं ।</bottom>
  </page>
  <page>
    <name>17</name>
    <main>﻿गइपरिणयाण धम्मो, पुग्गलजीवाण गमणसहयारी
तोयं जह मच्छाणं, अच्छंता णेव सो णेई ॥१७॥</main>
    <title>﻿धर्म द्रव्य का स्वरूप</title>
    <bottom>﻿गति क्रिया में परिणत हुये पुद्गल और जीवों को गमन करने मे जो सहकारी है वह धर्म द्रव्य है जैसे जल मछलियों को गमन में सहकारी है किन्तु वह नहीं चलते हुये को नहीं ले जाता है । अर्थात् जैसे जल प्रेरक नहीं है वैसे ही यह द्रव्य प्रेरक नहीं है ।</bottom>
  </page>
  <page>
    <name>18</name>
    <main>﻿ठाणजुदाण अधम्मो, पुग्गलजीवाण ठाणसहयारी
छाया जह पहियाणं, गच्छंता णेव सो धरई ॥१८॥</main>
    <title>﻿अधर्म द्रव्य का स्वरूप</title>
    <bottom>﻿ठहरते हुए पुद्गल और जीवों को ठहरने में जो सहकारी है वह अधर्म द्रव्य है जैसे छाया पथिकों को ठहरने में सहायक है किन्तु यह द्रव्य चलते हुए को रोकता नहीं है ।</bottom>
  </page>
  <page>
    <name>19</name>
    <main>﻿अवगासदाण जोग्गं, जीवादीणं वियाण आयासं
जेण्हं लोगागासं, अल्लोगागासमिदि दुविहं ॥१९॥</main>
    <title>﻿आकाश द्रव्य का स्वरूप</title>
    <bottom>﻿जीव-पुद्गल धर्म-अधर्म और काल इन द्रव्यों को अवकाश देने में योग्य आकाश द्रव्य है ऐसा तुम जानो । जिनेन्द्रदेव द्वारा कथित इस आकाश द्रव्य के लोकाकाश और अलोकाकाश ऐसे दो भेद होते हैं ।</bottom>
  </page>
  <page>
    <name>20</name>
    <main>﻿धम्माधम्मा कालो, पुग्गलजीवा य संति जावदिये
आयासे सो लोगो, तत्तो परदो अलोगुत्तो ॥२०॥</main>
    <title>﻿लोकाकाश-अलोकाकाश का स्वरूप</title>
    <bottom>﻿धर्म-अधर्म काल जीव और पुद्गल ये पाँच द्रव्य जितने आकाश में रहते हैं वह लोकाकाश है और उससे परे चारों तरफ अलोकाकाश है ।</bottom>
  </page>
  <page>
    <name>21</name>
    <main>﻿दव्वपरिवट्टरूवो, जो सो कालो हवेइ ववहारो
परिणामादीलक्खो, वट्टणलक्खो व परमट्ठो ॥२१॥</main>
    <title>﻿कालद्रव्य का स्वरूप</title>
    <bottom>﻿काल द्रव्य के दो भेद हैं-व्यवहार और निश्चय। जो द्रव्यों में परिवर्तन कराने वाला है और परिणाम क्रिया आदि लक्षण वाला है वह व्यवहारकाल है और वर्तना लक्षण वाला परमार्थ काल-निश्चयकाल है । </bottom>
  </page>
  <page>
    <name>22</name>
    <main>﻿लोयायासपदेसे, इक्केक्के जे ठिया हु इक्केक्का
रयणाणं रासीमिव, ते कालाणू असंखदव्वाणि ॥२२॥</main>
    <title>﻿काल द्रव्य की संख्या</title>
    <bottom>﻿लोकाकाश के एक-एक प्रदेश पर एक-एक कालाणु स्थित हैं जो कि रत्नों की राशि के समान पृथक्-पृथक् रहते हैं । वे काल द्रव्य असंख्यात हैं । अर्थात् लोकाकाश के असंख्यात प्रदेशों पर अलग-अलग एक-एक काल द्रव्य स्थित हैं इसीलिए वे काल द्रव्य असंख्यात हैं ।</bottom>
  </page>
  <page>
    <name>23</name>
    <main>﻿एवं छब्भेयमिदं, जीवाजीवप्पभेददो दव्वं
उत्तं कालविजुत्तं, णायव्वा पंच अत्थिकाया दु ॥२३॥</main>
    <title>﻿द्रव्य और अस्तिकाय के भेद</title>
    <bottom>﻿इस प्रकार से जीव और अजीवों के प्रभेद से द्रव्य के छह भेद हो जाते हैं । इनमें से काल द्रव्य को छोड़कर शेष पाँच द्रव्य अस्तिकाय कहलाते हैं, ऐसा जानना चाहिए ।</bottom>
  </page>
  <page>
    <name>24</name>
    <main>﻿संति जदो तेणेदे, अत्थीति भणंति जिणवरा जम्हा
काया इव बहुदेसा, तम्हा काया या अत्थिकाया य ॥२४॥</main>
    <title>﻿अस्तिकाय का स्वरूप और नाम की सार्थकता</title>
    <bottom>﻿'संति' अर्थात् विद्यमान हैं इसीलिए ये 'अस्ति' हैं । इस प्रकार जिनेन्द्रदेव कहते हैं और जिस हेतु से ये काय के समान बहुत प्रदेशी हैं उसी हेतु से ये 'काय' इस नाम को प्राप्त हैं । अत: ये 'अस्तिकाय' इस सार्थक नाम वाले हैं ।</bottom>
  </page>
  <page>
    <name>25</name>
    <main>﻿होति असंखा जीवे, धम्माधम्मे अणंत आयासे
मुत्ते तिविह पदेसा, कालस्सेगोणतेण सो काओ ॥२५॥</main>
    <title>﻿द्रव्यों की प्रदेश संख्या</title>
    <bottom>﻿एक जीव में, धर्मद्रव्य और अधर्मद्रव्य में असंख्यात प्रदेश होते हैं, आकाश द्रव्य में अनन्त प्रदेश हैं, मूर्तिक-पुद्गल द्रव्य में तीन प्रकार के-संख्यात, असंख्यात और अनन्त प्रदेश होते हैं तथा काल द्रव्य का एक प्रदेश होता है इसीलिए वह काल द्रव्य 'काय' नहीं होता है ।</bottom>
  </page>
  <page>
    <name>26</name>
    <main>﻿एयपदेसो वि अणू, णाणाखंधप्पदेसदो होदि
बहुदेसो उवयारा, तेण य काओ भणंति सव्वण्हू ॥२६॥</main>
    <title>﻿पुद्गल का परमाणु अस्तिकाय है</title>
    <bottom>﻿एक प्रदेशी भी अणु नानाप्रदेश रूप का कारण होने से वह उपचार से बहुप्रदेशी माना है । इसीलिए सर्वज्ञदेव उसे 'काय' कहते हैं । </bottom>
  </page>
  <page>
    <name>27</name>
    <main>﻿जावदियं आयासं, अविभागी पुग्गलाणु वट्ठद्धं
तं खु पदेसं जाणे, सव्वाणुट्ठाणदाणरिहं ॥२७॥</main>
    <title>﻿प्रदेश का लक्षण और उसकी योग्यता</title>
    <bottom>﻿जितना मात्र आकाश एक अविभागी पुद्गल के परमाणु से रुका हुआ है उतने मात्र को तुम प्रदेश जानो। वह प्रदेश भी सभी परमाणुओं को ठहराने में समर्थ हो सकता है ।</bottom>
  </page>
  <page>
    <name>28</name>
    <adhikaar>﻿सात-तत्त्व अधिकार</adhikaar>
    <main>﻿आसव बंधणसंवर-णिज्जरमोक्खा सपुण्णपावा जे
जीवाजीव-विसेसा, तेवि समासेण पभणामो ॥२८॥</main>
    <title>﻿सात तत्त्व</title>
    <bottom>﻿जीव और अजीव के विशेष भेद रूप आस्रव, बन्ध, संवर, निर्जरा और मोक्ष होते हैं। ये पुण्य और पाप से सहित भी हैं । इन सबको हम संक्षेप से कहते हैं ।</bottom>
  </page>
  <page>
    <name>29</name>
    <main>﻿आसवदि जेण कम्मं, परिणामेणप्पणो स विण्णेयो
भावासवो जिणुत्तो, कम्मासवणं परो होदि ॥२९॥</main>
    <title>﻿भावास्रव और द्रव्यास्रव</title>
    <bottom>﻿आत्मा के जिन परिणामों से कर्म आता है उस परिणाम को जिनेन्द्र द्वारा कहा गया भावास्रव नाम से जानना चाहिये । इससे भिन्न कर्मों का आना द्रव्यास्रव होता है ।</bottom>
  </page>
  <page>
    <name>30</name>
    <main>﻿मिच्छत्ताविरदिपमाद - जोगकोहादओथ विण्णेया
पण पण पण दह तिय चदु, कमसो भेदा दु पुव्वस्स ॥३०॥</main>
    <title>﻿भावास्रव के भेद</title>
    <bottom>﻿पाँच मिथ्यात्व, पाँच अविरति, पन्द्रह प्रमाद, तीन योग और चार कषाय इस प्रकार क्रम से भावास्रव के बत्तीस भेद जानना चाहिये ।</bottom>
  </page>
  <page>
    <name>31</name>
    <main>﻿णाणावरणादीणं, जोग्गं जं पुग्गलं समासवदि
दव्वासवो च णेओ, अणेयभेयो जिणक्खादो ॥३१॥</main>
    <title>﻿द्रव्यास्रव का स्वरूप और भेद</title>
    <bottom>﻿ज्ञानावरण आदि द्रव्य कर्मों के योग्य जो पुद्गल वर्गणाओं का आस्रव होता है उसे द्रव्यास्रव जानना चाहिये। उसके जिनेन्द्रदेव द्वारा कथित अनेक भेद होते हैं अर्थात् कर्म के ज्ञानावरण-दर्शनावरण आदि आठ भेद और मति ज्ञानावरण आदि एक सौ अड़तालिस अथवा असंख्यात लोक प्रमाण भी भेद होते हैं ।</bottom>
  </page>
  <page>
    <name>32</name>
    <main>﻿बज्झदि कम्मं जेण दु, चेदणभावेण भावबंधो सो
कम्मदपदेसाणं अण्णोण्णपवेसणं इदरो ॥३२॥</main>
    <title>﻿भावबंध और द्रव्यबंध</title>
    <bottom>﻿आत्मा के जिन भावों से कर्म बंधता है वह आत्मा का भाव ही भाव बंध कहलाता है, कर्म और आत्मा के प्रदेशों का परस्पर में प्रवेश हो जाना / मिल जाना द्रव्य बंध कहलाता है ।</bottom>
  </page>
  <page>
    <name>33</name>
    <main>﻿पयडिट्ठिदिअणुभाग-प्पदेसभेदा दु चदुविधो बंधो
जोगा पयडिपदेसा, ठिदि अणुभागा कसायदो होंति ॥३३॥</main>
    <title>﻿बन्ध के भेद और कारण</title>
    <bottom>﻿प्रकृति बन्ध, स्थिति बन्ध, अनुभाग बन्ध और प्रदेश बन्ध इन भेदों से बन्ध चार प्रकार का है । इनमें से प्रकृति और प्रदेश बन्ध योग के निमित्त से होते हैं तथा स्थिति और अनुभाग बन्ध कषाय से होते हैं ।</bottom>
  </page>
  <page>
    <name>34</name>
    <main>﻿चेदणपरिणामो जो, कम्मस्सासवणिरोहणे हेऊ
सो भावसंवरो खलु, दव्वासवरोहणे अण्णो ॥३४॥</main>
    <title>﻿भावसंवर और द्रव्यसंवर का स्वरूप</title>
    <bottom>﻿आत्मा का जो परिणाम कर्मों के आस्रव के रोकने में कारण है वह परिणाम ही भावसंवर है और द्रव्यास्रव के रोकने में जो कारण है वह द्रव्यसंवर कहलाता है ।</bottom>
  </page>
  <page>
    <name>35</name>
    <main>﻿वदसमिदी गुत्तीओ, धम्माणुपिहा परीसहजओ य
चारित्तं बहुभेयं, णायव्वा भावसंवरविसेसा ॥३५॥</main>
    <title>﻿भावसंवर के भेद</title>
    <bottom>﻿व्रत, समिति, गुप्ति, धर्म, अनुप्रेक्षा, परीषहजय और बहुत प्रकार के चारित्र ये सब भावसंवर के विशेष भेद जानने चाहिये ।</bottom>
  </page>
  <page>
    <name>36</name>
    <main>﻿जह कालेण तवेण य, भुत्तरसं कम्मपुग्गलं जेण
भावेण सडदि णेया, तस्सडणं चेदि णिज्जरा दुविहा ॥३६॥</main>
    <title>﻿निर्जरा का स्वरूप</title>
    <bottom>﻿यथाकाल / काल पूर्ण होने पर और तप के द्वारा जिनका फल भोग लिया है ऐसे पुद्गल कर्म जिन भावों से झड़ जाते हैं उन भावों को भाव निर्जरा जानना चाहिये और पुद्गल कर्मों का झड़ जाना ही द्रव्य निर्जरा है ऐसे निर्जरा के भी दो भेद हैं ।</bottom>
  </page>
  <page>
    <name>37</name>
    <main>﻿सव्वस्स कम्मणो जो, खयहेदू अप्पणो हु परिणामो
णेओ स भावमोक्खो, दव्वविमोक्खो य कम्मपुधभावो ॥३७॥</main>
    <title>﻿मोक्ष का स्वरूप और उसके भेद</title>
    <bottom>﻿आत्मा का जो परिणाम सभी कर्मों के क्षय में हेतु है, उस परिणाम को ही भाव मोक्ष जानना चाहिये और आत्मा से कर्मों का पृथक् हो जाना ही द्रव्य मोक्ष कहलाता है ।</bottom>
  </page>
  <page>
    <name>38</name>
    <main>﻿सुह असुह भावजुत्ता, पुण्णं पावं हवंति खलु जीवा
सादं सुहउणाणं, गोदं पुण्णं पराणि पावं च ॥३८॥</main>
    <title>﻿पुण्य और पाप पदार्थ</title>
    <bottom>﻿शुभ और अशुभ भावों सहित जीव नियम से पुण्यरूप और पापरूप होते हैं। साता वेदनीय, शुभ आयु, शुभ नाम और शुभ गोत्र ये पुण्यरूप हैं, इनसे भिन्न शेष कर्म पापरूप होते हैं ।</bottom>
  </page>
  <page>
    <name>39</name>
    <adhikaar>﻿मोक्ष-अधिकार</adhikaar>
    <main>﻿सम्मद्दंसण णाणं, चरणं मोक्खस्स कारणं जाणे
ववहारा णिच्चयदो, तत्तियमइयो णिओअप्पा ॥३९॥</main>
    <title>﻿व्यवहार और निश्चय मोक्ष मार्ग</title>
    <bottom>﻿सम्यग्दर्शन, सम्यग्ज्ञान और सम्यक्चारित्र व्यवहारनय से ये मोक्ष के कारण हैं और निश्चयनय से इन रत्नत्रय से परिणत हुई अपनी आत्मा ही मोक्ष का कारण है, ऐसा तुम जानो । </bottom>
  </page>
  <page>
    <name>40</name>
    <main>﻿रयणत्तयं ण वट्टइ, अप्पाणं मुयत्तु अण्णदवियम्हि
तम्हा तत्तियमइयो, होदि हु मोक्खस्स कारणं आदा ॥४०॥</main>
    <title>﻿आत्मा ही निश्चयनय से मोक्ष मार्ग है</title>
    <bottom>﻿आत्मा को छोड़कर रत्नत्रय अन्य द्रव्यों में नहीं रहता है, इसीलिए वह रत्नत्रयमय आत्मा ही मोक्ष का कारण होता है । अर्थात् आत्मा से अतिरिक्त रत्नत्रय अन्यत्र नहीं रह सकता है इसी हेतु से यह आत्मा निश्चय मोक्षमार्ग माना गया है ।</bottom>
  </page>
  <page>
    <name>41</name>
    <main>﻿जीवादीसद्दहणं, सम्मत्तं रूवमप्पणो तं तु
दुरभिणिवेसविमुक्वं, णाणं सम्मं खु होदि सदि जम्हि ॥४१॥</main>
    <title>﻿व्यवहार सम्यग्दर्शन</title>
    <bottom>﻿जिसके होने पर ज्ञान दुरभिप्राय रहित समीचीन हो जाता है, ऐसा जीवादि तत्त्वों का श्रद्धान करना सम्यग्दर्शन है, जो कि आत्मा का स्वरूप ही है । अर्थात् सम्यक्त्व के होने पर ही ज्ञान सम्यग्ज्ञान होता है अन्यथा नहीं ।</bottom>
  </page>
  <page>
    <name>42</name>
    <main>﻿संसयविमोह विब्भम, विवज्जियं अप्पपरसरूवस्स
गहणं सम्मं णाणं; सायार-मणेयभेयं च ॥४२॥</main>
    <title>﻿सम्यग्ज्ञान का स्वरूप</title>
    <bottom>﻿आत्मा के स्वरूप का और पर के स्वरूप का संशय, विपरीत और अनध्यवसाय रहित ग्रहण करना-जैसे का तैसा जानना सो सम्यग्ज्ञान है जोकि साकार-सविकल्प और अनेक भेद सहित है ।</bottom>
  </page>
  <page>
    <name>43</name>
    <main>﻿जं सामण्णं गहणं, भावाणं णेव कट्टुमायारं
अविसेसदूण अट्ठे, दंसणमिदि भण्णए समये ॥४३॥</main>
    <title>﻿दर्शनोपयोग का स्वरूप</title>
    <bottom>﻿पदार्थों में विशेषता-भेद नहीं करके और उनके आकार को ग्रहण नहीं करके जो पदार्थों का सामान्य-सत्तामात्र करना है वह जैन आगम में 'दर्शन' इस नाम से कहा जाता है ।</bottom>
  </page>
  <page>
    <name>44</name>
    <main>﻿दंसणपुव्वं णाणं, छदुमत्थाणं ण दुण्णि उवओगा
जुगवं जह्मा केवलि-णाहे जुगवं तु ते दो वि ॥४४॥</main>
    <title>﻿दर्शन और ज्ञान का क्रम</title>
    <bottom>﻿छद्मस्थ जीवों का ज्ञान दर्शनपूर्वक होता है क्योंकि उनके दोनों उपयोग एक साथ नहीं होते हैं, किन्तु केवली भगवान् के दोनों ही उपयोग युगपत्-एक साथ होते हैं ।</bottom>
  </page>
  <page>
    <name>45</name>
    <main>﻿असुहादो विणिवित्ती, सुहे पवित्ती य जाण चारित्तं
वदसमिदिगुत्तिरूवं, ववहारणया दु जिणभणियं ॥४५॥</main>
    <title>﻿व्यवहार सम्यक्चारित्र और उसके भेद</title>
    <bottom>﻿अशुभ क्रियाओं से विरक्त होना और शुभ क्रियाओं में प्रवृत्ति करना चारित्र है जोकि व्रत, समिति और गुप्ति रूप है ऐसा तुम जानो । यह चारित्र व्यवहार नय की अपेक्षा से जिनेन्द्र देव द्वारा कथित है ।</bottom>
  </page>
  <page>
    <name>46</name>
    <main>﻿बहिरब्भंतरकिरिया-रोहो भवकारणप्पणासट्ठं
णाणिस्स जं जिणुत्तं, तं परमं सम्मचारित्तं ॥४६॥</main>
    <title>﻿निश्चयचारित्र का लक्षण</title>
    <bottom>﻿ज्ञानी जीव के संसार के कारणों का नाश करने के लिए जो बाह्य और अभ्यंतर क्रियाओं का रोकना है वह जिनेन्द्रदेव द्वारा कथित परम सम्यक्चारित्र है ।</bottom>
  </page>
  <page>
    <name>47</name>
    <main>﻿दुविहं पि मोक्खहेउं, झाणे पाउणदि जं मुणी णियमा
तम्हा पयत्तचित्ता, जूयं झाणं समब्भसह ॥४७॥</main>
    <title>﻿ध्यानाभ्यास की प्ररेणा</title>
    <bottom>﻿मुनिराज निश्चित ही ध्यान के द्वारा दोनों प्रकार के मोक्ष के कारण को प्राप्त कर लेते हैं, इसलिए प्रयत्न चित्त होते हुए तुम लोग ध्यान का सम्यक् प्रकार से अभ्यास करो ।</bottom>
  </page>
  <page>
    <name>48</name>
    <main>﻿मा मुज्झह मा रज्जह, मा दुस्सह इट्ठणिट्ठअत्थेसु
थिरमिच्छह जइ चित्तं, विचित्तझाणप्पसिद्धीए ॥४८॥</main>
    <title>﻿ध्यान का उपाय</title>
    <bottom>﻿यदि तुम अनेक प्रकार का ध्यान सिद्ध करने के लिए मन को स्थिर करना चाहते हो तो इष्ट और अनिष्ट पदार्थों में मोह मत करो, राग मत करो और द्वेष मत करो ।</bottom>
  </page>
  <page>
    <name>49</name>
    <main>﻿पणतीस सोल छप्पण, चदुदुगमेगं च जबह झाएह
परमेट्ठिवाचयाणं, अण्णं च गुरूवएसेण ॥४९॥</main>
    <title>﻿ध्यान के योग्य मंत्र</title>
    <bottom>﻿परमेष्ठी के वाचक पैंतीस, सोलह, छह, पाँच, चार, दो और एक अक्षर वाले मंत्रों का तथा गुरु के उपदेश से अन्य भी मन्त्रों का जाप करो और ध्यान करो ।</bottom>
  </page>
  <page>
    <name>50</name>
    <main>﻿णट्ठचदुघाइकम्मो, दंसणसुहणाणवीरियमइयो
सुहदेहत्थो अप्पा, सुद्धो अरिहो विचिंतिज्जो ॥५०॥</main>
    <title>﻿अरिहंत परमेष्ठी का लक्षण</title>
    <bottom>﻿जिन्होंने चार घातिया कर्मों का नाश कर दिया है, जो अनंत दर्शन, अनंत सुख, अनंत ज्ञान और अनंत वीर्य इन चार चतुष्टय के धारक हैं, जो शुभ-परमौदारिक दिव्य शरीर में स्थित हैं, जो शुद्ध अर्थात् दोष रहित हैं ऐसे आत्मा अरहंत परमेष्ठी हैं उनका ध्यान करना चाहिए ।</bottom>
  </page>
  <page>
    <name>51</name>
    <main>﻿णट्ठट्ठकम्मदेहो, लोयालोयस्स जाणओ दट्ठा
पुरुसायारो अप्पा, सिद्धो झाएह लोय सिहरत्थो ॥५१॥</main>
    <title>﻿सिद्ध परमेष्ठी का स्वरूप</title>
    <bottom>﻿जिन्होने आठ कर्म रूपी शरीर का नाश कर दिया है, जो लोक और अलोक के जानने और देखने वाले हैं, पुरुषाकार हैं और लोक के शिखर पर स्थित हैं ऐसे आत्मा सिद्ध परमेष्ठी हैं उनका तुम सब जन ध्यान करो ।</bottom>
  </page>
  <page>
    <name>52</name>
    <main>﻿दंसणणाणपहाणे, वीरियचारित्त-वरतवायारे
अप्पं परं च जुंजइ, सो आइरियो मुणी झेओ ॥५२॥</main>
    <title>﻿आचार्य परमेष्ठी का स्वरूप</title>
    <bottom>﻿जो साधु स्वयं पंचाचार का पालन करते हैं और शिष्यों को भी पालन कराते हैं वे आचार्य परमेष्ठी कहलाते हैं ।</bottom>
  </page>
  <page>
    <name>53</name>
    <main>﻿जो रयणत्तयजुत्तो, णिच्चं धम्मोवएसणे णिरदो
सो उवझाओ अप्पा, जदिवरवसहो णमो तस्स ॥५३॥</main>
    <title>﻿उपाध्याय परमेष्ठी का स्वरूप</title>
    <bottom>﻿जो रत्नत्रय से सहित हैं और नित्य ही धर्मोपदेश देने मे लवलीन रहते हैं वे यतीश्वरों में भी श्रेष्ठ आत्मा उपाध्याय परमेष्ठी हैं उनको मेरा नमस्कार होवे ।</bottom>
  </page>
  <page>
    <name>54</name>
    <main>﻿दंसणणाण समग्गं, मग्गं मोक्खस्स जो हु चारित्तं
साधयदि णिच्चसुद्धं, साहू सो मुणी णमो तस्स ॥५४॥</main>
    <title>﻿साधु परमेष्ठी का स्वरूप</title>
    <bottom>﻿जो मुनि मोक्ष के मार्ग स्वरूप दर्शन और ज्ञान से सहित नित्य ही शुद्ध ऐसे चारित्र को साधते हैं वे साधु परमेष्ठी हैं, उनको मेरा नमस्कार हो ।</bottom>
  </page>
  <page>
    <name>55</name>
    <main>﻿जं किंचिवि चिंतंतो, णिरीहवित्ती हवे जदा साहू
लद्धूणय एयत्तं, तदा हु तं तस्स णिच्चयं झाणं ॥५५॥</main>
    <title>﻿निश्चयध्यान का लक्षण</title>
    <bottom>﻿जब साधु एकाग्रता को प्राप्त होकर जो कुछ भी चिंतवन करते हुए इच्छा से रहित हो जाते हैं उसी समय उन साधु का वह ध्यान निश्चय ध्यान कहलाता है ।</bottom>
  </page>
  <page>
    <name>56</name>
    <main>﻿मा चिठ्ठह माजंपह, मा चिंतह विंवि जेण होइ थिरो
अप्पा अप्पम्मि रओ, इणमेव परं हवे झाणं ॥५६॥</main>
    <title>﻿परमध्यान का लक्षण</title>
    <bottom>﻿कुछ भी चेष्टा मत करो, मत बोलो और मत विचारो जिससे कि स्थिर होता हुआ आत्मा आत्मा में ही रत हो जाता है और यही उत्कृष्ट ध्यान होता है ।</bottom>
  </page>
  <page>
    <name>57</name>
    <main>﻿तवसुदवदवं चेदा, झाणरह-धुरंधरो हवे जम्हा
तम्हा तत्तियणिरदा, तल्लद्धीए सदा होई ॥५७॥</main>
    <title>﻿ध्यान का कारण</title>
    <bottom>﻿जिस हेतु से तप, श्रुत और व्रतों का धारक आत्मा ध्यानरूपी रथ की धुरी को धारण करने वाला हो जाता है, अत: उस ध्यान की प्राप्ति के लिए तप, शास्त्र और व्रत इन तीनों में सदा लीन हो जाओ ।</bottom>
  </page>
  <page>
    <name>58</name>
    <main>﻿दव्वसंगहमिणं मुणिणाहा, दोससंचयचुदा सुदपुण्णा
सोधयंतु तणुसुत्तधरेण, णेमिचंदमुणिणा भणियं जं ॥५८॥</main>
    <title>﻿ग्रन्थकर्ता का लघुता प्रकाशन</title>
    <bottom>﻿मुझ अल्पज्ञानी नेमिचंद्र मुनिराज ने जो यह 'द्रव्य-संग्रह' कहा है इसको दोष समूह से रहित और श्रुुत में पूर्ण-श्रुत केवली ऐसे मुनियों के नाथ-महामुनि संशोधन करें ।</bottom>
  </page>
</book>
