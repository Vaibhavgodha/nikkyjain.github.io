वन्दों अद्भुत चन्द्रवीर जिन, भविचकोर चित हारी ।
चिदानन्द अंबुधि अब उछर्यो भव तप नाशन हारी ॥टेक॥

सिद्धारथ नृप कुल नभ मण्डल, खण्डन भ्रम-तम भारी ।
परमानन्द जलधि विस्तारन, पाप ताप छय कारी ॥१॥

उदित निरन्तर त्रिभुवन अन्तर, कीरत किरन पसारी ।
दोष मलंक कलंक अखकि, मोह राहु निरवारी ॥२॥

कर्मावरण पयोध अरोधित, बोधित शिव मगचारी ।
गणधरादि मुनि उड्गन सेवत, नित पूनम तिथि धारी ॥३॥

अखिल अलोकाकाश उलंघन, जासु ज्ञान उजयारी ।
'दौलत' तनसा कुमुदिनि मोदन, ज्यों चरम जगतारी ॥४॥
