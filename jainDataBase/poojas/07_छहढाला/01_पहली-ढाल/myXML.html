<book>
  <page>
    <name>01</name>
    <main>﻿जे त्रिभुवन में जीव अनंत, सुख चाहें दुःखतै भयवंत
तातैं दुखहारी सुखकार, कहैं सीख गुरु करुणा धार ॥१॥</main>
    <bottom>﻿तीनों लोक में जो अनन्त जीव हैम , वे दुख से डरते हैं और सुख चाहते हैं, इसलिये दिगम्बर जैनाचार्य अपने बनाये शास्त्रों में दया करके दुःख को दूर करने वलीऔर सुख प्राप्त कराने वाली शिक्षा कहते हैं ।</bottom>
    <tooltip>﻿जे=जो
त्रिभुवन में=तीनो लोकों में
अनंत=जिसका अंत न हो
भयवंत=डरते हैं.
तातैं=इसलिए
दुखहारी=दुःख का नाश करने वाली
सुखकार=सुख को देने वाली
सीख=शिक्षा
गुरु=आचार्य
करुना=दया</tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/01.jpg</image>
  </page>
  <page>
    <name>02</name>
    <main>﻿ताहि सुनो भवि मन थिर आन, जो चाहो अपनो कल्यान
मोह महामद पियो अनादि, भूल आपको भरमत वादि ॥२॥</main>
    <bottom>﻿हे भद्र प्राणियों! यदि अपनाहित चहते हो तो अपना मन स्थिर करके उस शिक्षा को सुनो ।जैसे कोइ शराबीशराब पीकर नशे के वशीभूत होकर जहां तहां गिरता पड्ता है, वैसे ही यह जीव अनादि काल से मोह में फंसकर अपनी आत्मा केस्वरूप को भूलकर चारों गतियों में जन्म मरण धारण करके भटकता है ।</bottom>
    <tooltip>भवि=हे भव्यजीवों 
जो=यदि 
अपनो=अपना 
कल्यान=हित 
चाहो=चाहते हो तो 
ताहि=गुरु की वह शिक्षा 
मन=मन को 
थिर=स्थिर 
आन=करके 
सुनो=सुनो 
अनादि=अनादिकाल से 
मोह महामद=मोहरूपी महामदिरा 
पियो=पीकर
आपको=अपने आत्मा को 
भूल=भूलकर 
वादि=व्यर्थ 
भरमत=भटक रहा है </tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/02.jpg</image>
  </page>
  <page>
    <name>03</name>
    <main>﻿तास भ्रमण की है बहु कथा, पै कुछ कहूँ कही मुनि यथा
काल अनंत निगोद मंझार, बीत्यो एकेंद्री तन धार ॥३॥</main>
    <bottom>﻿संसार में जन्म मरण धारण करने की कहानी बहुत बडी है, फिर भी जिस प्रकार पूर्वाचार्यों ने अपने दूसरे ग्रंथों में कही है, उसी प्रकार मैं (दौलतराम) भी इस ग्रंथ में थोडी सी सुनाता हूं, कि इस प्राणी ने नरक में भी निकृष्ट निगोद में एक इन्द्रिय प्राणी का शरीर धारण किया, अर्थात् साधारण- वनस्पति हुआ और वहाम अपनाअनन्त काल बिताया है।</bottom>
    <tooltip>﻿तास=उस संसार में 
भ्रमन की=भटकने की 
कथा=कथा 
बहु=बड़ी 
पै=तथापि 
मुनि=पूर्वाचार्यो ने 
कही=कही है 
यथा=वैसा का वैसा
कछु=थोड़ी=सी 
कहूँ=कहता हूँ 
निगोद मँझार=निगोद में 
एकेन्द्री=एकेन्द्रिय जीव के 
तन=शरीर 
धार=धारण करके 
अनंत=अनंत 
वीत्यो=व्यतीत हुआ है </tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/03.jpg</image>
  </page>
  <page>
    <name>04</name>
    <main>﻿एक श्वास में अठदस बार, जन्म्यो मर्यो भर्यो दुखभार
निकसि भूमि जल पावक भयो, पवन प्रत्येक वनस्पति थयो ॥४॥</main>
    <bottom>﻿निगोद में इस जीव ने एक श्वासमात्र के समय में अठारह बार जन्म और मरण की क्रिया कर भयंकर दुःख सहा है । और वहां से निकलने पर पृथ्वीकायिक, जलकायिक,अग्निकायिक और वायुकायिक और प्रत्येक वनस्पतिकायिक जीव हुआ । अक्रम भी हो सकता है ।</bottom>
    <tooltip>एक श्वास में=एक साँस में 
अठदस बार=अठारह बार 
जन्म्यो=जनमा और 
मर्यो=मरा 
दुखभार=दु:खों के समूह 
भर्यो=सहन किये 
निकसि=निकलकर 
भूमि=पृथ्वीकायिक जीव 
जल=जलकायिक जीव, 
पावक=अग्निकायिक जीव 
भयो=हुआ 
पवन=वायुकायिक जीव 
प्रत्येक वनस्पति=प्रत्येक वनस्पतिकायिक जीव 
थयो=हुआ</tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/04.jpg</image>
  </page>
  <page>
    <name>05</name>
    <main>﻿दुर्लभ लहि ज्यों चिन्तामणि, त्यों पर्याय लही त्रसतणी
लट पिपील अलि आदि शरीर, धर धर मर्यो सही बहु पीर ॥५॥</main>
    <bottom>﻿जिसप्रकार चिन्तामणि रत्न बड़ी कठिनाइयों से मिलता है, उसीप्रकार इस जीव ने त्रस की पर्याय बडी कठिनता से प्राप्त की। उस त्रस प़र्याय में भी लट (इल्ली) आदि दो इन्द्रिय जीव, चींटी आदि तीन इंद्रिय जीव और भँवरा आदि चार इन्द्रिय जीव के शरीर धारण करके मरा और अनेक दु:ख सहन किये ॥ </bottom>
    <tooltip>ज्यों=जिसप्रकार 
चिन्तामणि=चिन्तामणि रत्न 
दुर्लभ=कठिनाई से 
लहि=प्राप्त होता है 
त्यों=उसीप्रकार 
त्रसतणी=त्रस की 
पर्याय=पर्याय 
लही=प्राप्त हुई । 
लट=इल्ली 
पिपील=चींटी 
अलि=भँवरा 
आदि=इत्यादि के शरीर
धर धर=बारम्बार धारण 
मर्यो=मरण को प्राप्त हुआ 
बहु पीर=अत्यन्त पीड़ा 
सही=सहन की </tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/05.jpg</image>
  </page>
  <page>
    <name>06</name>
    <main>﻿कबहूँ पंचेन्द्रिय पशु भयो, मन बिन निपट अज्ञानी थयो 
सिंहादिक सैनी ह्वै क्रूर, निबल पशु हति खाये भूर ॥६॥</main>
    <bottom>﻿यह जीव कभी पंचेन्द्रिय असंज्ञी पशु भी हुआ तो मनरहित होने से अत्यन्त अज्ञानी रहा; और कभी संज्ञी हुआ तो सिंह आदि क्रूर-निर्दय होकर, अनेक निर्बल जीवों को मार-मारकर खाया तथा घोर अज्ञानी हुआ ॥</bottom>
    <tooltip>﻿कबहूँ=कभी 
भयो=हुआ 
मन बिन=मन के बिना 
निपट=अत्यन्त 
अज्ञानी=मूर्ख 
थयो=हुआ 
सैनी=संज्ञी  
सिंहादिक=सिंह आदि 
क्रूर=क्रूर जीव 
ह्वै=होकर 
निबल=अपने से निर्बल, 
भूर=अनेक 
पशु=तिर्यंच 
हति=मार=मारकर 
खाये=खाये</tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/06.jpg</image>
  </page>
  <page>
    <name>07</name>
    <main>﻿कबहूँ आप भयो बलहीन, सबलनि करि खायो अतिदीन
छेदन भेदन भूख पियास, भार-वहन, हिम, आतप त्रास ॥७॥</main>
    <bottom>﻿जब यह जीव तिर्यंचगति में किसी समय निर्बल पशु हुआ तो स्वयं असमर्थ होने के कारण अपने से बलवान प्राणियों द्वारा खाया गया तथा उस तिर्यंचगति में छेदा जाना, भेदा जाना, भूख, प्यास, बोझ ढोना, ठण्ड, गर्मी आदि के दु:ख भी सहन किये ॥</bottom>
    <tooltip>कबहूँ=कभी 
आप=स्वयं 
बलहीन=निर्बल 
भयो=हुआ 
अतिदीन=असमर्थ होने से 
सबलनि करि=अपने से बलवान प्राणियों द्वारा 
खायो=खाया गया 
छेदन=छेदा जाना, 
भेदन=भेदा जाना, 
भूख=भूख 
पियास=प्यास, 
भार=वहन=बोझ ढोना, 
हिम=ठण्ड 
आतप=गर्मी 
त्रास=दु:ख सहन किये</tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/07.jpg</image>
  </page>
  <page>
    <name>08</name>
    <main>﻿बध बंधन आदिक दुख घने, कोटि जीभ तैं जात न भने 
अति संक्लेश भावतैं मर्यो, घोर श्वभ्रसागर में पर्यो ॥८॥</main>
    <bottom>﻿इस जीव ने तिर्यंचगति में मारा जाना, बँधना आदि अनेक दु:ख सहन किये; जो करोड़ों जीभों से भी नहीं कहे जा सकते और अंत में इतने बुरे परिणामों (आर्तध्यान) से मरा कि जिसे बड़ी कठिनता से पार किया जा सके - ऐसे समुद्र-समान घोर नरक में जा पहुँचा ॥</bottom>
    <tooltip>वध=मारा जाना, 
बंधन=बँधना 
आदिक=आदि 
घने=अनेक 
दुख=दु:ख सहन किये; 
कोटि=करोड़ों 
जीभतैं=जीभों से 
भने न जात=नहीं कहे जा सकते । 
अति संक्लेश=अत्यन्त बुरे 
भावतैं=परिणामों से 
मर्यो=मरकर 
घोर=भयानक 
श्वभ्रसागर में=नरकरूपी समुद्र में 
पर्यो=जा गिरा</tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/08.jpg</image>
  </page>
  <page>
    <name>09</name>
    <main>﻿तहाँ भूमि परसत दुख इसो, बिच्छू सहस डसे नहिं तिसो
तहाँ राध-श्रोणितवाहिनी, कृमि-कुल-कलित, देह-दाहिनी ॥९॥</main>
    <bottom>﻿उन नरकों की भूमि का स्पर्शमात्र करने से नारकियों को इतनी वेदना होती है कि हजारों बिच्छू एकसाथ डंक मारें, तब भी उतनी वेदना न हो । तथा उस नरक में रक्त, मवाद और छोटे छोटे कीडों से भरी हुई, शरीर में दाह उत्पन्न करने वाली एक वैतरणी है, जिसमें शांति लाभ की इच्छा से नारकी जीव कूदते हैं, किन्तु वहाँ तो उनकी पीडा अधिक भयंकर हो जाती है ।
(जीवों को दु:ख होने का मूल कारण तो उनकी शरीर के साथ ममता तथा एकत्वबुद्धि ही है; धरती का स्पर्श आदि तो मात्र निमित्त कारण हैं।) ॥
</bottom>
    <tooltip>﻿तहाँ=वहां उन नरकों में 
भूमि=धरती 
परसत=स्पर्श करने से 
इसो=ऐसा 
दुख=दु:ख होता है 
सहस=हजारों 
डसे=डंक मारें
नहिं तिसो=उसके समान दु:ख नहीं होता 
राध-श्रोणितवाहिनी=रक्त और मवाद बहानेवाली नदी 
कृमि-कुल-कलित=छोटे-छोटे क्षुद्र कीड़ों से भरी है 
देह-दाहिनी=शरीर में दाह उत्पन्न करनेवाली है </tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/09.jpg</image>
  </page>
  <page>
    <name>10</name>
    <main>﻿सेमर तरु दलजुत असिपत्र, असि ज्यों देह विदारैं तत्र
मेरु समान लोह गलि जाय, ऐसी शीत उष्णता थाय ॥१०॥</main>
    <bottom>﻿उन नरकों में अनेक सेमल के वृक्ष हैं, जिनके पत्ते तलवार की धार के समान तीक्ष्ण होते हैं । जब दु:खी नारकी छाया मिलने की आशा लेकर उस वृक्ष के नीचे जाता है, तब उस वृक्ष के पत्ते गिरकर उसके शरीर को चीर देते हैं । उन नरकों में इतनी गर्मी होती है कि एक लाख योजन ऊँचे सुमेरु पर्वत के बराबर लोहे का पिंड भी पिघल जाता है तथा इतनी ठण्ड पडती है कि सुमेरु के समान लोहे का गोला भी गल जाता है । जिसप्रकार लोक में कहा जाता है कि ठण्ड के मारे हाथ अकड गये, हिम गिरने से वृक्ष या अनाज जल गया आदि । यानि अतिशय प्रचंड ठण्ड के कारण लोहे में चिकनाहट कम हो जाने से उसका स्कंध बिखर जाता है ॥
 </bottom>
    <tooltip>﻿असिपत्र ज्यों=तलवार की धार की भाँति तीक्ष्ण 
दलजुत=पत्तोंवाले 
सेमर तरु=सेमल के वृक्ष 
देह=शरीर को 
असि ज्यों=तलवार की भाँति 
विदारैं=चीर देते हैं 
तत्र=वहाँ 
शीत=ठण्ड 
उष्णता=गरमी 
थाय=होती है 
मेरु समान=मेरु पर्वत के बराबर 
लोह=लोहे का गोला भी 
गलि=गल 
जाय=सकता है । </tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/10.jpg</image>
  </page>
  <page>
    <name>11</name>
    <main>﻿तिल-तिल करैं देह के खण्ड, असुर भिड़ावैं दुष्ट प्रचण्ड
सिन्धुनीर तैं प्यास न जाय, तो पण एक न बूँद लहाय ॥११॥</main>
    <bottom>﻿उन नरकों में नारकी एक-दूसरे को दु:ख देते रहते हैं अर्थात् कुत्तों की भाँति हमेशा आपस में लड़ते रहते हैं । वे एक-दूसरे के शरीर के टुकड़े-टुकड़े कर डालते हैं, तथापि उनके शरीर बारम्बार पारे की भाँति बिखर कर फिर जुड़ जाते हैं । संक्लिष्ट परिणामवाले अम्बरीष आदि जाति के असुरकुमार देव पहले, दूसरे तथा तीसरे नरक तक जाकर वहाँ की तीव्र यातनाओं में पड़े हुए नारकियों को अपने अवधिज्ञान के द्वारा परस्पर वैर बतलाकर अथवा क्रूरता और कुतूहल से आपस में लड़ाते हैं और स्वयं आनन्दित होते हैं । उन नारकी जीवों को इतनी महान प्यास लगती है कि मिल जाये तो पूरे महासागर का जल भी पी जायें, तथापि तृषा शांत न हो; किन्तु पीने के लिए जल की एक बूँद भी नहीं मिलती ॥</bottom>
    <tooltip>देह के=शरीर के 
तिल=तिल=तिल्ली के दाने बराबर 
खण्ड=टुकड़े 
करें=कर डालते हैं 
प्रचण्ड=अत्यन्त 
दुष्ट=क्रूर 
असुर=असुरकुमार जाति के देव 
भिड़ावैं=लड़ाते हैं
सिन्धुनीर तैं=समुद्रभर पानी पीने से भी 
न जाय=शांत न हो, 
तो पण=तथापि 
एक बूँद=एक बूँद भी 
न लहाय=नहीं मिलती</tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/11.jpg</image>
  </page>
  <page>
    <name>12</name>
    <main>﻿तीनलोक को नाज जु खाय, मिटै न भूख कणा न लहाय
ये दुख बहु सागर लौं सहै, करम जोगतैं नरगति लहै ॥१२॥</main>
    <bottom>﻿उन नरकों में इतनी तीव्र भूख लगती है कि यदि मिल जाये तो तीनों लोक का अनाज एकसाथ खा जायें, तथापि क्षुधा शांत न हो; परन्तु वहाँ खाने के लिए एक दाना भी नहीं मिलता । उन नरकों में यह जीव ऐसे अपार दु:ख दीर्घकाल (कम से कम दस हजार वर्ष और अधिक से अधिक तेंतीस सागरोपम काल तक) भोगता है । फिर किसी शुभकर्म के उदय से यह जीव मनुष्यगति प्राप्त करता है ॥</bottom>
    <tooltip>तीन लोक को=तीनों लोक का 
नाज=अनाज 
जु खाय=खा जाये तथापि 
भूख=क्षुधा 
न मिटै=शांत न हो 
कणा=एक दाना भी 
न लहाय=नहीं मिलता । 
ये दुख=ऐसे दु:ख 
बहु सागर लौं=अनेक सागरोपमकाल तक 
सहै=सहन करता है 
करम जोगतैं=किसी विशेष शुभकर्म के योग से
नरगति=मनुष्यगति 
लहै=प्राप्त करता है ।</tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/12.jpg</image>
  </page>
  <page>
    <name>13</name>
    <main>﻿जननी उदर वस्यो नव मास, अंग सकुचतैं पायो त्रास
निकसत जे दुख पाये घोर, तिनको कहत न आवे ओर ॥१३॥</main>
    <bottom>﻿मनुष्यगति में भी यह जीव नौ महीने तक माता के पेट में रहा; वहाँ शरीर को सिकोड़कर रहने से तीव्र वेदना सहन की, जिसका वर्णन नहीं किया जा सकता । कभी-कभी तो माता के पेट से निकलते समय माता का अथवा पुत्र का अथवा दोनों का मरण भी हो जाता है ॥</bottom>
    <tooltip>नव मास=नौ महीने तक 
जननी=माता के 
उदर=पेट में 
वस्यो=रहा 
अंग=शरीर 
सकुचतैं=सिकोड़कर रहने से 
त्रास=दु:ख 
पायो=पाया 
निकसत=निकलते समय 
जे=जो 
घोर=भयंकर 
तिनको=उन दु:खों को 
कहत=कहने से 
ओर=अन्त 
न आवे=नहीं आ सकता </tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/13.jpg</image>
  </page>
  <page>
    <name>14</name>
    <main>﻿बालपने में ज्ञान न लह्यो, तरुण समय तरुणी-रत रह्यो
अर्धृतकसम बूढ़ापनो, कैसे रूप लखै आपनो ॥१४॥</main>
    <bottom>﻿मनुष्यगति में भी यह जीव बाल्यावस्था में विशेष ज्ञान प्राप्त नहीं कर पाया; यौवनावस्था में ज्ञान तो प्राप्त किया, किन्तु स्त्री के मोह (विषय-भोग) में भूला रहा और वृद्धावस्था में इन्द्रियों की शक्ति कम हो गई अथवा मरणपर्यंत पहुँचे - ऐसा कोई रोग लग गया कि, जिससे अधमरा जैसा पड़ा रहा । इसप्रकार यह जीव तीनों अवस्थाओं में आत्मस्वरूप का दर्शन (पहिचान) न कर सका ॥</bottom>
    <tooltip>बालपने में=बचपन में 
ज्ञान=ज्ञान 
न लह्यो= प्राप्त नहीं कर सका 
तरुण समय=युवावस्था में 
तरुणी=रत=युवती स्त्री में लीन 
रह्यो=रहा
बूढ़ापनो=वृद्धावस्था 
अर्धमृतकसम=अधमरा जैसा 
कैसे=किसप्रकार 
आपनो=अपना 
रूप=स्वरूप 
लखै=देखे = विचारे । </tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/14.jpg</image>
  </page>
  <page>
    <name>15</name>
    <main>﻿कभी अकामनिर्जरा करै, भवनत्रिक में सुरतन धरै
विषय-चाह-दावानल दह्यो, मरत विलाप करत दुख सह्यो ॥१५॥</main>
    <bottom>﻿जब कभी इस जीव ने अकाम निर्जरा की, तब मरकर उस निर्जरा के प्रभाव से (भवनत्रिक) भवनवासी, व्यंतर और ज्योतिषी देवों में से किसी एक का शरीर धारण किया । वहाँ भी अन्य देवों का वैभव देखकर पंचेन्द्रियों के विषयों की इच्छारूपी अग्नि में जलता रहा । फिर मंदारमाला को मुरझाते देखकर तथा शरीर और आभूषणों की कान्ति क्षीण होते देखकर अपना मृत्युकाल निकट है - ऐसा अवधिज्ञान द्वारा जानकर ``हाय! अब ये भोग मुझे भोगने को नहीं मिलेंगे ।'' - ऐसे विचार से रो-रोकर अनेक दु:ख सहन किये ।
अकाम निर्जरा यह सिद्ध करती है कि कर्म के उदयानुसार ही जीव विकार नहीं करता, किन्तु चाहे जैसा कर्मोदय होने पर भी जीव स्वयं पुरुषार्थ कर सकता है ॥</bottom>
    <tooltip>भवनत्रिक=भवनवासी, व्यंतर और ज्योतिषी में 
सुरतन=देवपर्याय 
धरै=धारण की
विषय चाह=पाँच इन्द्रियों के विषयों की इच्छा
दावानल=भयंकर अग्नि में 
दह्यो=जलता रहा 
मरत=मरते समय 
विलाप करत=रो रो कर 
दुख=दु:ख सहन किया  </tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/15.jpg</image>
  </page>
  <page>
    <name>16</name>
    <main>﻿जो विमानवासी हू थाय, सम्यग्दर्शन बिन दुख पाय
तहँतें चय थावर तन धरै, यों परिवर्तन पूरे करै ॥१६॥</main>
    <bottom>﻿यह जीव वैमानिक देवों में भी उत्पन्न हुआ, किन्तु वहाँ इसने सम्यग्दर्शन के बिना दु:ख उठाये और वहाँ से भी मरकर पृथ्वीकायिक आदि स्थावरों के शरीर धारण किये; अर्थात् पुन: तिर्यंचगति में जा गिरा । इसप्रकार यह जीव अनादिकाल से संसार में भटक रहा है और पाँच परावर्तन कर रहा है ॥</bottom>
    <tooltip>जो=यदि 
विमानवासी=वैमानिक देव 
हू=भी 
थाय=हुआ 
पाय=प्राप्त किया 
तहँतैं=वहाँ से 
चय=मरकर 
थावर तन=स्थावर जीव का शरीर 
धरै=धारण करता है; 
यों=इसप्रकार 
परिवर्तन=पाँच परावर्तन 
पूरे करै=पूर्ण करता रहता है </tooltip>
    <image>/mnt/hgfs/winshare/Dropbox/collaborate/poojas/07_छहढाला/01_पहली-ढाल/images/16.jpg</image>
  </page>
</book>
