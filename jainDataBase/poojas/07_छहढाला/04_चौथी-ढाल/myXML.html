<book>
  <page>
    <name>01</name>
    <main>﻿सम्यक् श्रद्धा धारि पुनि, सेवहु सम्यग्ज्ञान
स्व-पर अर्थ बहु धर्मजुत, जो प्रकटावन भान ॥१॥</main>
    <bottom>सम्यग्दर्शन सहित सम्यग्ज्ञान को दृढ़ करना चाहिए । जिसप्रकार सूर्य समस्त पदार्थो को तथा स्वयं अपने को यथावत् दर्शाता है, उसीप्रकार जो अनेक धर्मयुक्त स्वयं अपने को (आत्मा को) तथा पर पदार्थो को  ज्यों का त्यों बतलाता है, उसे सम्यग्ज्ञान कहते हैं ।</bottom>
    <tooltip>﻿सम्यक् श्रद्धा=सम्यग्दर्शन 
धारि=धारण करके 
पुनि=फिर 
सेवहु=सेवन करो 
बहु धर्मजुत=अनेक धर्मात्मक 
स्वपर अर्थ=अपना और दूसरे पदार्थो का 
प्रकटावन=ज्ञान कराने में 
भान=सूर्य समान है </tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/01.jpg</image>
  </page>
  <page>
    <name>02</name>
    <main>﻿सम्यक् साथै ज्ञान होय, पै भिन्न अराधौ
लक्षण श्रद्धा जान, दुहू में भेद अबाधौ
सम्यक् कारण जान, ज्ञान कारज है सोई
युगपत् होते हू, प्रकाश दीपकतैं होई ॥२॥</main>
    <bottom>﻿यद्द्यपि सम्यग्दर्शन के साथ ही सम्यग्ज्ञान होता है तो भी दोनों में भेद हैं, दोनों जुदे जुदे हैं । क्योंकि सम्यग्दर्शन का लक्षण जानना है । सम्यग्दर्शन कारण है और सम्यग्ज्ञान कार्य है । दोनों के एक साथ होने पर भी दोनों में भेद हैं । जैसे एक साथ होने पर भी उजाला दीपक से ही उत्पन्न होता है ।</bottom>
    <tooltip>﻿सम्यक् साथै=सम्यग्दर्शन के साथ 
ज्ञान=सम्यग्ज्ञान 
होय=होता है 
पै=तथापि 
अराधौ=समझना चाहिए
लक्षण=उन दोनों के लक्षण 
जान=जानना है
कारज=कार्य है 
सोई=यह भी 
दुहू में=दोनों में 
भेद=अन्तर 
अबाधौ=निर्बाध है  
युगपत्=एकसाथ 
होते हू=होने पर भी 
प्रकाश=उजाला 
दीपकतैं=दीपक की ज्योति से </tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/02.jpg</image>
  </page>
  <page>
    <name>03</name>
    <main>﻿तास भेद दो हैं, परोक्ष परतछि तिन माहिं
मति श्रुत दोय परोक्ष, अक्ष मनतैं उपजाहीं
अवधिज्ञान मनपर्जय दो हैं देश-प्रतच्छा
द्रव्य क्षेत्र परिमाण लिये जानै जिय स्वच्छा ॥३॥</main>
    <bottom>﻿उस सम्यग्ज्ञान के दो भेद हैं - प्रत्यक्ष और परोक्ष । उनमें मतिज्ञान और श्रुतज्ञान परोक्षज्ञान हैं, क्योंकि ये दोनों ज्ञान इन्द्रियों और मन की सहायता से वस्तु को अस्पष्ट जानते हैं ॥ अवधिज्ञान और मनः पर्ययज्ञान देश प्रत्यक्ष हैं, क्योंकि प्राणी इनसे रूपी इनसे रूपी द्रव्य को क्षेत्र, काल और भाव का परिमाण लिये हुये जानता है ।</bottom>
    <tooltip>﻿तास=उस सम्यग्ज्ञान के 
परतछि=प्रत्यक्ष 
तिन माहिं=उनमें 
मति श्रुत=मतिज्ञान और श्रुतज्ञान 
दोय=ये दोनों 
परोक्ष=परोक्षज्ञान हैं  
अक्ष मनतैं=इन्द्रियों तथा मन के निमित्त से 
उपजाहीं=उत्पन्न होते हैं 
मनपर्जय=मन:पर्ययज्ञान 
देश-प्रतच्छा=देशप्रत्यक्ष 
जिय=जीव 
द्रव्य क्षेत्र परिमाण=द्रव्य और क्षेत्र की मर्यादा 
लिये=लेकर 
स्वच्छा=स्पष्ट 
जानैं=जानता है  </tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/03.jpg</image>
  </page>
  <page>
    <name>04</name>
    <main>﻿सकल द्रव्य के गुन अनंत, परजाय अनंता
जानैं एकै काल, प्रकट केवलि भगवन्ता
ज्ञान समान न आन जगत में सुख कौ कारन
इहि परमामृत जन्मजरामृति-रोग-निवारन ॥४॥</main>
    <bottom>﻿जो ज्ञान छहों द्रव्यों के तीनों कालों और तीनों लोकों में होने वाले समस्त पर्यायों और गुणों को एक साथ दर्पण के समान स्पष्ट जानता है, उसे केवलज्ञान कहते हैं । यह केवलज्ञान सकलप्रत्यक्ष है । इस संसार में सम्यग्ज्ञान के समान सुखदायक अन्य कोई वस्तु नहीं है । यह सम्यग्ज्ञान ही जन्म, जरा और मृत्यु रूप को नष्ट करने के लिये उत्तम अमृत के समान हैं ।</bottom>
    <tooltip>﻿गुन=गुणों को  
परजाय=पर्यायों को 
एकै काल=एक साथ 
प्रकट=स्पष्ट 
जानैं=जानते हैं 
सकल=सकल प्रत्यक्ष 
ज्ञान समान=सम्यग्ज्ञान जैसा 
आन=दूसरा कोई पदार्थ 
सुखकौ=सुख का 
न कारन=कारण नहीं है  
इहि=यह सम्यग्ज्ञान ही 
जन्मजरामृति-रोग-निवारन=जन्म, जरा (वृद्धावस्था) और मृत्युरूपी रोगों को दूर करने के लिए 
परमामृत=उत्कृष्ट अमृत-समान है</tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/04.jpg</image>
  </page>
  <page>
    <name>05</name>
    <main>﻿कोटि जन्म तप तपैं, ज्ञान विन कर्म झरैं जे
ज्ञानी के छिन में त्रिगुप्ति तैं सहज टरैं ते
मुनिव्रत धार अनन्तबार ग्रीवक उपजायो
पै निज आतमज्ञान बिना, सुख लेश न पायौ ॥५॥</main>
    <bottom>﻿मिथ्यादॄष्टि जीवात्मज्ञान बिना करोडों जन्मों तक तप करके जितने कर्मों का नाश करता है उतने कर्मोम का नाश सम्यग्ज्ञानी जीव अपने मन, वचन ,काय के निरोध केक्षण  भर में अनायास कर लेता है । यह प्राणी मुनि के महाव्रतों को धारण कर उसके प्रभाव से नवमें ग्रैवेयिक तक के विमानों में अनन्तवार पैदा हुआ, परन्तु आत्मा के भेदविज्ञान के बिना इसमें वहां भी लेशमात्र सुख नहीं पाया ।</bottom>
    <tooltip>﻿ज्ञान बिना=सम्यग्ज्ञान के बिना 
कोटि जन्म=करोड़ों जन्मों तक 
जे कर्म=जितने कर्म 
झरैं=नाश होते हैं 
ते=उतने कर्म 
त्रिगुप्ति तैं=मन, वचन और काय की ओर की प्रवृत्ति को रोकने से 
छिन में=क्षणमात्र में 
सहज=सरलता से 
टरैं=नष्ट हो जाते हैं 
मुनिव्रत=मुनियों के महाव्रतों को 
धार=धारण करके 
ग्रीवक=नववें ग्रैवेयक तक 
उपजायो=उत्पन्न हुआ
निज आतम=अपने आत्मा के 
लेश=किंचित्मात्र </tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/05.jpg</image>
  </page>
  <page>
    <name>06</name>
    <main>﻿तातैं जिनवर-कथित तत्त्व अभ्यास करीजे
संशय विभ्रम मोह त्याग, आपो लख लीजे
यह मानुष पर्याय, सुकुल, सुनिवौ जिनवानी
इह विध गये न मिले, सु्मणि ज्यौं उदधि समानी ॥६॥</main>
    <bottom>﻿जिनदेव के द्वारा कथित सच्चे तत्त्वों का पठन पाठन करना चाहिये । और संशय, विपर्याय, अनध्यवसाय इन सम्यग्ज्ञान के तीनों दोषों को दूर कर आत्मस्वरूप को जानना चाहिये । क्योंकि जिस प्रकार मनुष्य पर्याय, उत्तम श्रावक अमूल्य रत्न फिर हाथ नहीं आता, उसी प्रकार मनुष्य पर्याय, उत्तम कुल और जिनवाणी का श्रवण इत्यादि सुयोग भी चले जाने पर बार बार प्राप्त नहीं होते । इसलिये यह अपूर्व अवसर न खोकर सम्यग्ज्ञान की प्राप्ति कर इन्हें सफल बनाना चाहिये ।</bottom>
    <tooltip>﻿तातैं=इसलिये 
संशय=शंका सहित ज्ञान 
विभ्रम=विपरीत ज्ञान
मोह=अनध्यवसाय (अनिश्चितता) 
आपो=अपने आत्मा को 
लख लीजे=लक्ष्य में लेना चाहिये
सुकुल=उत्तम कुल
इह विध=ऐसा सुयोग 
गये=बीत जाने पर
उदधि=समुद्र में 
समानी=समाये - डूबे हुए 
सुमणि ज्यों=सच्चे रत्न की भाँति 
न मिलै=मिलना कठिन है</tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/06.jpg</image>
  </page>
  <page>
    <name>07</name>
    <main>﻿धन समाज गज बाज, राज तो काज न आवै
ज्ञान आपकौ रूप भये, फिर अचल रहावै
तास ज्ञान को कारन, स्व-पर विवेक बखानौ 
कोटि उपाय बनाय भव्य, ताको उर आनौ ॥७॥</main>
    <bottom>धन-सम्पत्ति, परिवार, नौकर-चाकर, हाथी, घोड़ा तथा राज्यादि कोई भी पदार्थ आत्मा को सहायक नहीं होते; किन्तु सम्यग्ज्ञान आत्मा का स्वरूप है । वह एकबार प्राप्त होने के पश्चात् अक्षय हो जाता है - कभी नष्ट नहीं होता, अचल एकरूप रहता है । आत्मा और परवस्तुओं का भेदविज्ञान ही उस सम्यग्ज्ञान का कारण है; इसलिये प्रत्येक आत्मार्थी भव्यजीव को करोड़ों उपाय करके उस भेदविज्ञान के द्वारा सम्यग्दर्शन प्राप्त करना चाहिए ।</bottom>
    <tooltip>﻿गज=हाथी 
बाज=घोड़ा 
राज=राज्य 
काज=अपने काम में 
न आवै=नहीं आते 
आपको रूप=आत्मा का स्वरूप
भये=प्राप्त होने के 
स्व-पर विवेक=आत्मा और पर-वस्तुओं का भेदविज्ञान 
बखानौ=कहा है 
भव्य=हे भव्यजीवो 
कोटि=करोड़ों 
बनाय=करके 
ताको=उस भेदविज्ञान को 
उर आनौ=हृदय में धारण करो</tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/07.jpg</image>
  </page>
  <page>
    <name>08</name>
    <main>﻿जे पूरब शिव गये, जाहिं, अरु आगे जैहैं
सो सब महिमा ज्ञान-तनी, मुनिनाथ कहै हैं
विषय-चाह दव-दाह, जगत-जन अरनि दझावै
तास उपाय न आन, ज्ञान-घनघान बुझावै ॥८॥</main>
    <bottom>भूत, वर्तमान और भविष्य - तीनों काल में जो जीव मोक्ष को प्राप्त हुए हैं, होंगे और (वर्तान में विदेह-क्षेत्र में) हो रहे हैं; वह इस सम्यग्ज्ञान का ही प्रभाव है - ऐसा पूर्वाचार्यो ने कहा है । जिसप्रकार दावानल (वन में लगी हुई अग्नि) वहाँ की समस्त वस्तुओं को भस्म कर देता है, उसीप्रकार पाँच इन्द्रियों सम्बन्धी विषयों की इच्छा संसारी जीवों को जलाती है - दु:ख देती है; और जिसप्रकार वर्षा की झड़ी उस दावानल को बुझा देती है, उसीप्रकार यह सम्यग्ज्ञान उन विषयों को शान्त कर देता है - नष्ट कर देता है ।</bottom>
    <tooltip>﻿पूरब=पूर्वकाल में 
जे=जो जीव 
शिव=मोक्ष में 
गये=गये हैं 
जाहिं=जा रहे हैं 
अरु=और 
आगे=भविष्य में
जैहैं=जायेंगे 
ज्ञान-तनी=सम्यग्ज्ञान की 
महिमा=महिमा है 
मुनिनाथ=जिनेन्द्रदेव ने 
विषय-चाह=पाँच इन्द्रियों के विषयों की इच्छारूपी 
दव-दाह=भयंकर दावानल 
जगत-जन=संसारी जीवोंरूपी 
अरनि=अरण्य-पुराने वन को 
दझावै=जला रहा है
तास=उसकी शान्ति का 
आन=दूसरा 
ज्ञान-घनघान=ज्ञानरूपी वर्षा का समूह 
बुझावै=शान्त करता है</tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/08.jpg</image>
  </page>
  <page>
    <name>09</name>
    <main>﻿पुण्य-पाप-फलमाहिं, हरख बिलखौ मत भाई
यह पुद्गल परजाय, उपजि विनसै फिर थाई
लाख बात की बात यही, निश्चय उर लाओ
तोरि सकल जग दंद-फंद, नित आतम ध्याओ ॥९॥</main>
    <bottom>﻿आत्महितैषी जीव का कर्तव्य है कि वह धनादिक पुण्य के फलों में हर्ष और रोग, वियोग आदिक पाप के फलों मे विषाद न करे, क्योंकि ये पुण्य पाप पुद्गल रूप कर्म की पर्याय हैं; जो क्रमषः राहट की धरियों के समान एक के बाद एक उत्पन्न और नष्ट होती हैं; और फिर पैदा हो जाती हैं  । लाखों बातो की सार यहे है कि संसार सम्बंधी सब अथवा पुन्य और पाप सहित झगडों से नाता तोडकर हमेशा आत्मचिन्तन करो, सदा गृहस्थी में फंसकर आत्मकल्याण करने में आलसी होना उचित नहीं । जितने समय हो सके आत्म चिन्तवन करना चाहिये ।</bottom>
    <tooltip>﻿भाई=हे आत्मार्थी प्राणी
विलखौ मत=द्वेष न कर 
पुद्गल परजाय=पुद्गल की पर्यायें हैं 
उपजि=उत्पन्न होकर 
विनसै=नष्ट हो जाती हैं 
थाई=उत्पन्न होती हैं 
उर=अपने अन्तर में 
निश्चय=निश्चय से - वास्तव में 
लाख बात की बात=लाखों बातों का सार 
लाओ=ग्रहण करो 
सकल=पुण्य-पापरूप समस्त 
जगदंदफंद=जन्म-मरण के द्वन्द्व (राग-द्वेष) रूप विकारी मलिन भाव 
तोरि=तोड़कर 
नित=सदैव 
आतम ध्याओ=अपने आत्मा का ध्यान करो</tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/09.jpg</image>
  </page>
  <page>
    <name>10</name>
    <main>﻿सम्यज्ञानी होय, बहुरि दिढ़ चारित लीजै
एकदेश अरु सकलदेश, तसु भेद कहीजै
त्रसहिंसा को त्याग, वृथा थावर न सँहारै
पर-वधकार कठोर निंद्य नहिं वयन उचारै ॥१०॥</main>
    <bottom>﻿सम्यग्ज्ञान प्राप्त कर सम्यक्चारित्र धारण करना चाहिये । उस सम्यक्चारित्र के दो भेद हैं – एकदेशचारित्र और सर्वदेश चारित्र । उनमें सकल चारित्र का पालन दिगम्बर मुनिराज करते हैं और देश चारित्र का पालन श्रावक करते हैं । त्रसजीवों की संकल्पी हिंसा का सर्वथा त्याग कर निष्प्रयोजन स्थावर जीवों का भी घात न करना अहिंसाणुव्रत कहलाता है । दूसरे के प्राणों का घातक, कठोर और निन्दनीय वचन नहीं बोलना और न दूसरों से बुलवाना सत्याणुव्रत कहलाता है ।</bottom>
    <tooltip>﻿होय=होकर 
बहुरि=फिर 
दिढ़=दृढ़ 
चारित=सम्यक्चारित्र 
लीजै=का पालन करना चाहिए
तसु=उसके 
वृथा=बिना कारण 
थावर=स्थावर जीवों का 
न सँहारै=घात न करना 
पर वधकार=दूसरों को दु:खदायक
निंद्य=निंदनीय 
वयन=वचन 
उचारै=बोलना </tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/10.jpg</image>
  </page>
  <page>
    <name>11</name>
    <main>﻿जल-मृतिका विन और नाहिं कछु गहै अदत्ता
निज वनिता विन सकल नारिसौं रहै विरत्ता
अपनी शक्ति विचार, परिग्रह थोरो राखै
दश दिश गमन प्रमाण ठान, तसु सीम न नाखै ॥११॥</main>
    <bottom>﻿जल और मिट्टी के अलावा अन्य कोई वस्तु बिना दी हुई नहीं लेना अचौर्याणुव्रत है । अपनी स्त्री के सिवाय अन्य स्त्रियों से विरक्त रहना ब्रह्म्चर्याणुव्रत है । अपनी शक्ति का विचार करते हुए थोडा परिग्रह रखना परिग्रह परिमाणानुव्रत है । दशों दिशाओं में आने जाने की मर्यादा करके फिर उस सीमा का उल्लंघन नहीं करना दिग्व्रत है ।</bottom>
    <tooltip>﻿जल-मृतिका विन=पानी और मिट्टी के और 
कछू=अन्य कोई वस्तु 
अदत्ता=बिना दिये 
ग्रहे=लेना 
निज=अपनी 
वनिता विन=स्त्री के अतिरिक्त 
सकल नारिसौं=अन्य सर्व स्त्रियों से 
विरता=विरक्त 
थोरो=मर्यादित 
राखै=रखना 
दश दिश=दशों दिशाओं में 
गमन=जाने-आने की 
प्रमाण=मर्यादा 
ठान=रखकर 
तसु=उस 
सीम=सीमा का 
न नाखै=उल्लंघन न करना </tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/11.jpg</image>
  </page>
  <page>
    <name>12-13</name>
    <main>﻿काहू की धनहानि, किसी जय-हार न चिन्तै
देय न सो उपदेश, होय अघ वनज कृषी तैं ॥१२॥
कर प्रमाद जल भूमि वृक्ष पावक न विराधै
असि धनु हल हिंसोपकरण नहिं दे यश लाधै
राग-द्वेष-करतार, कथा कबहूँ न सुनीजै
और हु अनरथ दंड, हेतु अघ तिन्हैं न कीजै ॥१३॥</main>
    <bottom>(१) किसी के धन का नाश, पराजय अथवा विजय आदि का विचार न करना, सो पहला अपध्यान-अनर्थदंडव्रत कहलाता है ।१
(२) हिंसारूप पापजनक व्यापार तथा खेती आदि का उपदेश न देना, वह पापोपदेश-अनर्थदंडव्रत है ।
(३) प्रमादवश होकर पानी ढोलना, जमीन खोदना, वृक्ष काटना, आग लगाना - इत्यादि का त्याग करना अर्थात् पाँच स्थावरकाय के जीवों की हिंसा न करना, उसे प्रमादचर्या-अनर्थडंदव्रत कहते हैं ।
(४) यश प्राप्ति के लिए, किसी के माँगने पर हिंसा के कारणभूत हथियार न देना, सो हिंसादान-अनर्थदंडव्रत कहलाता है ।
(५) राग-द्वेष उत्पन्न करनेवाली विकथा और उपन्यास या शृंगारिक कथाओं के श्रवण का त्याग करना, सो दु:श्रुति-अनर्थदंडव्रत कहलाता है ।।१३ ।।</bottom>
    <tooltip>﻿काहू की=किसी के 
धनहानि=धन के नाश का 
न चिन्तै=विचार न करना 
वनज=व्यापार 
कृषि तैं=खेती से 
अघ=पाप 
होय=होता है
सो=उसका 
न देय=न देना 
प्रमाद कर=प्रमाद से (बिना प्रयोजन) 
पावक=अग्निकायिक 
न विराधै=घात न करना 
असि=तलवार 
धनु=धनुष्य 
हिंसोपकरण=हिंसा होने में कारणभूत पदार्थो को 
दे=देकर 
लाधै=न लेना 
राग-द्वेष-करतार=राग और द्वेष उत्पन्न करनेवाली 
कथा=कथाएँ 
और हु=तथा अन्य भी 
हेतुअघ=पाप के कारण 
अनरथ दंड=अनर्थदंड हैं 
तिन्हैं=उन्हें भी 
न कीजै=नहीं करना चाहिए</tooltip>
  </page>
  <page>
    <name>12</name>
    <main>﻿ताहू में फिर ग्राम गली, गृह बाग बजारा
गमनागमन प्रमाण ठान अन, सकल निवारा ॥१२॥</main>
    <bottom>दिग्व्रत में जीवनपर्यन्त की गई जाने-आने के क्षेत्र की मर्यादा में भी (घड़ी, घण्टा, दिन, महीना आदि काल के नियम से) किसी प्रसिद्ध ग्राम, मार्ग, मकान तथा बाजार तक जाने-आने की मर्यादा करके उससे आगे की सीमा में न जाना, सो देशव्रत कहलाता है । (पूर्वार्द्ध) ।</bottom>
    <tooltip>﻿ताहू में=उसमें 
ग्राम=गाँव 
ग्रह=मकान 
बाग=उद्यान 
बजारा=बाजार तक 
गमनागमन=जाने-आने का 
प्रमाण=माप 
ठान=रखकर 
अन=अन्य 
सकल=सबका 
निवारा=त्याग करना </tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/12.jpg</image>
  </page>
  <page>
    <name>14</name>
    <main>﻿धर उर समताभाव, सदा सामायिक करिये
परव चतुष्टयमाहिं, पाप तज प्रोषध धरिये
भोग और उपभोग, नियमकरि ममत निवारै
मुनि को भोजन देय फेर, निज करहि अहारै ॥१४॥</main>
    <bottom>शिक्षाव्रत चार प्रकार के होते हैं सामायिक : स्वोन्मुखता द्वारा अपने परिणामों को स्थिर करके प्रतिदिन विधिपूर्वक सामायिक करना, सो सामायिक शिक्षाव्रत है ॥१॥ प्रोषधोपवास : प्रत्येक अष्टमी तथा चतुर्दशी के दिन कषाय और व्यापारादि कार्यो को छोड़कर, धर्म-ध्यान-पूर्वक, प्रोषधसहित उपवास करना, सो प्रोषधोपवास शिक्षाव्रत कहलाता है ॥२॥ भोगोपभोग-परिमाण : भोगोपभोग की वस्तुओं को जीवनपर्यंत के लिए अथवा किसी निश्चित समय के लिए कम करने का नियम करना, सो भोगोपभोग-परिमाण शिक्षाव्रत कहलाता है ॥३॥ अतिथि-संविभाग : निर्ग्रंथ मुनि आदि सत्पात्रों को आहार देने के पश्चात् स्वयं भोजन करना, सो अतिथि-संविभाग शिक्षाव्रत कहलाता है ॥४॥</bottom>
    <tooltip>﻿उर=मन में 
समताभाव=निर्विकल्पता अर्थात शल्य के अभाव को
परव चतुष्टयमाहिं=चार पर्व के दिनों में 
प्रोषधो=प्रोषधोपवास 
भोग=एकबार भोगा जा सके
उपभोग=बारम्बार भोगा जा सके
नियमकरि=परिमाण करके - मर्यादा रखकर
ममत=मोह
निवारै=छोड़ दे</tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/14.jpg</image>
  </page>
  <page>
    <name>15</name>
    <main>﻿बारह व्रत के अतीचार, पन-पन न लगावै
मरण-समय संन्यास धारि तसु दोष नशावै
यों श्रावक-व्रत पाल, स्वर्ग सोलह उपजावै
तहँतें चय नरजन्म पाय, मुनि ह्वै शिव जावै ॥१५॥</main>
    <bottom>जो जीव श्रावक के ऊपर कहे हुए बारह व्रतों का विधिपूर्वक जीवनपर्यंत पालन करते हुए उनके पाँच-पाँच अतिचारों को भी टालता है और मृत्युकाल में पूर्वोपार्जित दोषों का नाश करने के लिए विधिपूर्वक समाधिमरण (संल्लेखना१) धारण करके उसके पाँच अतिचारों को भी दूर करता है, वह आयु पूर्ण होने पर मृत्यु प्राप्त करके सोलहवें स्वर्ग तक उत्पन्न होता है । फिर देवायु पूर्ण होने पर मनुष्य भव पाकर, मुनिपद धारण करके मोक्ष (पूर्ण शुद्धता) प्राप्त करता है । सम्यक्चारित्र की भूमिका में रहनेवाले राग के कारण वह जीव स्वर्ग में देवपद प्राप्त करता है । धर्म का फल संसार की गति नहीं है, किन्तु संवर- निर्जरारूप शुद्धभाव है; धर्म की पूर्णता वह मोक्ष है ।</bottom>
    <tooltip>﻿पन-पन=पाँचपाँच 
धारि=धारण करके 
तसु=उनके 
नशावै=दूर करता है
यों=इसप्रकार 
पाल=पालन करके 
सोलह=सोलहवें 
उपजावै=उत्पन्न होता है 
तहँतैं=वहाँ से 
चय=मृत्यु प्राप्त करके 
नरजन्म=मनुष्यपर्याय 
पाय=पाकर 
शिव=मोक्ष </tooltip>
    <image>/mnt/hgfs/winshare/Dropbox/collaborate/poojas/07_छहढाला/04_चौथी-ढाल/images/15.jpg</image>
  </page>
</book>
