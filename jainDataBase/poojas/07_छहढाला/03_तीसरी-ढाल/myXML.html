<book>
  <page>
    <name>01</name>
    <main>﻿आतम को हित है सुख, आकुलता -विन कहिये
आकुलता शिवमाहिं न तातैं, शिव -मग लाग्यो चहिये ॥
सम्यग्दर्शन -ज्ञान-चरन शिव, मग सो गुविध विचरो
जो सत्यारथ रूप सो निश्चय, कारण सो व्यवहारो ॥१॥</main>
    <title>﻿आत्महित, सच्चा सुख वा द्विविध मोक्षमार्ग का लक्षण</title>
    <bottom>﻿आत्मा का कल्याण सुख प्राप्ति में है । आकुलता का मिट जाना ही सच्चा सुख है । उस आकुलता का आभाव केवल मोक्ष मार्ग में ही होता है इसलिये सुख चाहने वालों को मोक्ष मार्ग पर चलना चाहिये । सम्यग्दर्शन इन तीनों की एकता मोक्ष का मर्ग है । वह दो प्रकार का है । एक निश्चय मोक्षमार्ग और दूसरा व्यवहार मोक्षमार्ग । उनमें जो पर्मार्थ स्वरूप है वह निश्चय मोक्षमार्ग कहलाता है और जो निश्चय मोक्षमार्ग का कारण है वह व्यवहार मोक्षमार्ग कहलाता है ।</bottom>
    <tooltip>﻿आतम को=आत्मा का 
हित=कल्याण 
आकुलता बिन=आकुलता रहित 
कहिये=कहा जाता है 
शिवमाहिं=मोक्ष में 
तातैं=इसलिये 
लाग्यो=लगना 
चहिये=चाहिए  
सम्यग्दर्शन-ज्ञान-चरन=सम्यग्दर्शन-ज्ञान-चारित्र इन तीनों की 
सो=उस मोक्षमार्ग का 
द्विविध=दो प्रकार से 
विचारो=विचार करना चाहिए कि 
सत्यारथ रूप=वास्तविक स्वरूप है 
निश्चय=निश्चय-मोक्षमार्ग है और 
कारण=जो निश्चय मोक्षमार्ग का निमित्तकारण है 
व्यवहारो=व्यवहार-मोक्षमार्ग कहते हैं  </tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/01.jpg</image>
  </page>
  <page>
    <name>02</name>
    <main>﻿परद्रव्यनतै भिन्न आपमें, रुचि सम्यक्त्व भला है
आपरूप को जानपनो सो, सम्यग्ज्ञान कला है ॥
आपरूप में लीन रहे थिर, सम्यक्चारित्र सोई
अब व्यवहार मोक्ष मग सुनिये, हेतु नियत को होई ॥२॥</main>
    <title>﻿निश्चय सम्यग्दर्शन ज्ञान चारित्र का लक्षण</title>
    <bottom>﻿पुद्गल आदि पर पदार्थों से भिन्न आत्मा का अटल श्रद्धान करना 'निश्चय सम्यग्दर्शन' कहलाता है । आत्मा को पर वस्तुओं से भिन्न जानना 'निश्चय सम्यग्ज्ञान' कहलाता है । तथा परद्रव्यों को छोडकर आत्मस्वरूप में एकाग्रता से मग्न होना 'निश्चय सम्यक्चारित्र' कहलाता है । अब आगे निश्चय मोक्षमार्ग की प्राप्ति कराने वाले व्यवहार मोक्षमार्ग का निरूपण किया जाता है ।</bottom>
    <tooltip>﻿आप में=आत्मा में 
परद्रव्यनतैं=परवस्तुओं से 
भिन्न=भिन्नत्व की 
रुचि=श्रद्धा करना सो
भला=निश्चय 
सम्यक्त्व=सम्यग्दर्शन है
आपरूप को=आत्मा के स्वरूप को 
परद्रव्यनतैं भिन्न=परद्रव्यों से भिन्न 
जानपनों=जानना 
सम्यग्ज्ञान=निश्चय सम्यग्ज्ञान 
कला=प्रकाश  
परद्रव्यनतैं भिन्न=परद्रव्यों से भिन्न ऐसे 
आपरूप में=आत्मस्वरूप में 
थिर=स्थिरतापूर्वक 
लीन रहे=लीन होना सो 
सम्यक् चारित=निश्चय सम्यक्चारित्र 
सोई=है  
व्यवहार मोक्षमग=व्यवहार-मोक्षमार्ग 
सुनिये=सुनो कि जो व्यवहार मोक्षमार्ग 
नियत को=निश्चय-मोक्षमार्ग का 
हेतु=निमित्तकारण 
होई=है  </tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/02.jpg</image>
  </page>
  <page>
    <name>03</name>
    <main>﻿जीव अजीव तत्त्व अरु आस्रव, बंध रु संवर जानो
निर्जर मोक्ष कहे जिन तिनको, ज्यों का त्यों सरधानों
है सोई समकित व्यवहारी, अब इन रूप  बखानों
तिनको सुन सामान्य विशेषैं, दिढ प्रतीत उर आनो ॥३॥</main>
    <title>﻿व्यवहार सम्यग्दर्शन का स्वरूप</title>
    <bottom>﻿जिनेन्द्र भगवान ने जीव आदिक सात तत्त्व जैसे कहे हैं उनका जैसा का तैसा अटल श्रद्धान करना व्यवहार सम्यग्दर्शन कहलाता है । अब आगे इन सात तत्त्वों के स्वरूप का सामान्य और विशेष रूप से वर्णन किया जाता है उसे सुनकर अपने मन में उनका अटल विश्वास करना चाहिये जिससे व्यवहार सम्यक्त्व की प्राप्ति हो ।</bottom>
    <tooltip>﻿जिन=जिनेन्द्रदेव ने 
तिनको=उन सबकी 
ज्यों का त्यों=यथावत् यथार्थरूप से 
समकित व्यवहारी=व्यवहार से सम्यग्दर्शन है 
इन रूप=इन सात तत्त्वों के रूप का 
बखानो=वर्णन करते हैं 
सामान्य विशेषैं=संक्षेप से तथा विस्तार से 
उर=मन में 
दिढ़=अटल 
प्रतीत=श्रद्धा 
सरधानौ=श्रद्धा करो  </tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/03.jpg</image>
  </page>
  <page>
    <name>04</name>
    <main>﻿बहिरातम अन्तर आतम पर, -मातम जीव त्रिधा है
देह जीव को एक गिनै बहि-रातम तत्त्व मुधा है ॥
उत्तम मध्यम जघन त्रिविध के, अन्तर आतम ज्ञानी
द्विविध संग विन शुध उपयोगी,  मुनि उत्तम निज ध्यानी ॥४॥</main>
    <title>﻿जीव के भेद, बहिरात्मा और उत्तम अंतरात्मा का लक्षण</title>
    <bottom>﻿आत्मा तीन प्रकार की होती हैं – १. बहिरात्मा २ . अन्तरात्मा और ३. परमात्मा । उनमें जो शरीर और आत्मा को एक ही मानता है वह बहिरात्मा कहलाता है । उसे अविवेकी या मिथ्यादॄष्टि भी कहते हैं जो शरीर और आत्मा को भिन्न भिन्न मानता है वह अन्तरात्मा है । उस अन्तरात्मा के तीन भेद हैं – उत्तम मध्यम और जघन्य । उनमें अन्तरंग और बहिरंग दोनों परिग्रहों से रहित शुद्धोपयोगी मुनि अन्तरात्मा हैं ।</bottom>
    <tooltip>﻿अन्तर-आतम=अन्तरात्मा 
परमातम=परमात्मा 
त्रिधा=तीन प्रकार के 
देह जीव को=शरीर और आत्मा को 
एक गिने=एक मानते हैं, वे 
बहिरातम=बहिरात्मा हैं 
तत्त्वमुधा=यथार्थ तत्त्वों से अजान अर्थात् तत्त्वमूढ़ मिथ्यादृष्टि हैं 
आतमज्ञानी=आत्मा को परवस्तुओं से भिन्न जानकर यथार्थ निश्चय करनेवाले 
अन्तर आतम=अन्तरात्मा 
त्रिविध=तीन प्रकार के हैं 
द्विविध=अंतरंग तथा बहिरंग ऐसे दो प्रकार के 
संग बिन=परिग्रह रहित 
शुध उपयोगी=शुद्ध उपयोगी 
निजध्यानी=आत्मध्यानी 
मुनि=दिगम्बर मुनि 
उत्तम=उत्तम अन्तरात्मा हैं</tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/04.jpg</image>
  </page>
  <page>
    <name>05</name>
    <main>﻿मध्यम अन्तर आतम हैं जे, देश्व्रती अनगारी
जघन कहे अविरत समदॄष्टि, तीनों शिव मग चारी ॥
सकल निकल परमातम द्वैविध, तिनमें घाति निवारी
श्री अरिहन्त सकल परमातम, लोकालोक निहारी ॥५॥</main>
    <title>﻿मध्यम और जघन्य अन्तरात्मा तथा सकल परमात्मा</title>
    <bottom>﻿शुभोपयोगी गृहादि परिग्रहरहित छठवें गुणस्थानवर्ती मुनि तथा बारह व्रतों का पालन करने वाले पंचम गुणस्थानवर्ती श्रावक मध्यम अन्तरात्मा हैं । और व्रतरहित चतुर्थ गुणस्थानवर्ती सम्यग्दॄष्टि जघन्य अन्तरात्मा है ये तीनों अन्तरात्मा मोक्षमार्ग पर चलने वाले हैं । सकल और निकल के भेद से परमात्मा दो प्रकार के हैं । उनमें ज्ञानवरणादि चार घातिया कर्मों के नाशक तथा लोक और अलोक के पदार्थों के ज्ञाता दॄष्टा,अन्तरंग और बहिरंग लक्ष्मी सहित अरिहंत परमेष्ठी सकल परमात्मा कहलाते हैं ।</bottom>
    <tooltip>﻿अनगारी=छठवें गुणस्थान के समय अन्तरंग और बहिरंग परिग्रह रहित यथाजातरूपधर-भावलिंगी मुनि मध्यम अन्तरात्मा हैं
देशव्रती=दो कषाय के अभाव सहित ऐसे पंचम गुणस्थानवर्ती सम्यग्दृष्टि श्रावक 
अन्तर-आतम=अन्तरात्मा 
अविरत=व्रतरहित 
शिवमगचारी=मोक्षमार्ग पर चलनेवाले हैं 
परमातम=परमात्मा 
द्वैविध=दो प्रकार के हैं 
तिनमें=उनमें 
घाति=चार घातिकर्मो को 
निवारी=नाश करनेवाले 
लोकालोक=लोक तथा अलोक को 
निहारी=जानने-देखनेवाले 
सकल=शरीर सहित 
निकल=शरीर रहित
परमातम=परमात्मा हैं</tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/05.jpg</image>
  </page>
  <page>
    <name>06</name>
    <main>﻿ज्ञानशरीरी त्रिविध कर्म-मल वर्जित सिद्ध महंता
ते हैं निकल अमल परमातम, भोगैं शर्म अनंता ॥
बहिरातमता हेय जानि तजि, अन्तर आतम हूजै
परमातम को ध्याय निरन्तर, जो नित आनंद पूजै ॥६॥</main>
    <title>﻿निकल परमात्मा का लक्षण वा परमात्मा के ध्यान का उपदेश </title>
    <bottom>﻿औदारिक आदि शरीर रहित शुद्ध ज्ञानमय द्रव्य भाव नोकर्मरहित निर्दोष और पूज्य सिद्ध पर्मेष्ठी निकल परमात्मा कहलाते हैं । वे समस्त कर्मों के विनाश से अनन्त काल तक अनन्त सुख का अनुभव करते हैं । इन तीनों  में बहिरात्मापन मिथ्यात्वयुक्त होने से हेय है इसलिये आत्महितैषी प्राणी को उसे छोडकर अन्तरात्मा बनकर परमात्मा का ध्यान करना चाहिये क्योंकि उससे नित्य अनन्त आनन्द की प्राप्ति होती है ।</bottom>
    <tooltip>﻿ज्ञानशरीरी=ज्ञानमात्र जिनका शरीर है ऐसे 
त्रिविध= ज्ञानावरणादि द्रव्यकर्म, रागादि भावकर्म तथा औदारिक शरीरादिक नोकर्म, ऐसे तीन प्रकार के 
कर्ममल=कर्मरूपी मैल से 
वर्जित=रहित 
अमल=निर्मल 
महन्ता=महान 
अनन्ता=अपरिमित 
शर्म=सुख 
बहिरातमता=बहिरात्मपने को 
हेय=छोड़ने योग्य 
तजि=उसे छोड़कर 
हूजै=होना चाहिए
परमातम को=परमात्मपद का 
जो=जिसके द्वारा 
नित=अर्थात् अनन्त 
पूजै=प्राप्त किया जाता है</tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/06.jpg</image>
  </page>
  <page>
    <name>07</name>
    <main>﻿चेतनता-बिन सो अजीव है, पंच भेद ताके हैं
पुद्गल पंच वरन-रस गंध दो, फरस वसु जाके हैं ॥
जिय पुद्गल को चलन सहाई, धर्मद्रव्य अनुरूपी
तिष्ठित होय अधर्म सहाई, जिन विन मूर्ति निरूपी ॥७॥</main>
    <title>﻿अजीव तत्त्व का लक्षण वा भेद</title>
    <bottom>﻿जिसमें चेतना नहीं होती वह अजीव कहलाता है । उस अजीव के पांच भेद होते हैं – पुद्गल , धर्म,अधर्म,आकाश और काल । जिसमें रूप रस गंध और स्पर्श होते हैं उसे पुद्गल द्रव्य कहते हैं । जो स्वयं चलते हुए जीव और पुद्गल द्रव्य को चलाने में सहकारी होता है वह धर्मद्रव्य हैं ।   और जो स्वयं ठहरते हुए जीव और पुद्गल को ठहरने में सहकारी होता है वह अधर्मद्रव्य है । जिनेन्द्र भगवान ने इन धर्म आदिक को अमूर्तिक कहा है ।</bottom>
    <tooltip>﻿चेतनता-बिन=चेतनता रहित है 
सो=वह 
अजीव=अजीव है 
ताके=उस अजीव के 
पंच भेद=पाँच भेद हैं
जाके पंच वरनरसगन्ध दो= जिसके पाँच वर्ण और रस, दो 
वसू=आठ 
फरस=स्पर्श 
जिय=जीव को 
चलन सहाई=चलने में निमित्त 
अनरूपी=अमूर्तिक है
धर्म=धर्मद्रव्य है
तिष्ठत=गतिपूर्वक स्थितिपरिणाम को प्राप्त 
अधर्म=अधर्म द्रव्य है 
जिन=जिनेन्द्र भगवान ने उस अधर्मद्रव्य को 
बिन-मूर्ति=अमूर्तिक 
निरूपी=अरूपी कहा है</tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/07.jpg</image>
  </page>
  <page>
    <name>08</name>
    <main>﻿सकल द्रव्य को वास जास में, सो आकाश पिछानो
नियत वर्तना निशिदिन सो, व्यवहार काल परिमानो ॥
यों अजीव, अब आस्रव सुनिये, मन वच, काय त्रियोगा
मिथ्या अविरत अरु कषाय परमाद सहित उपयोगा ॥८॥</main>
    <title>﻿आकाश, काल और आस्रव के लक्षण वा भेद</title>
    <bottom>﻿जिसमें छहों द्रव्यों का निवास है उस स्थान को आकाश कहते हैं । जो स्वयं पलटता है तथा पलटने में कुम्हार के चाक की कीली के समान सहायक है वह निश्चय काल कहलाता है । लोक व्यवहारोप्योगी रात्रि दिन घडी घण्टा आदि व्यवहार काल कहलाते हैं । इस प्रकार अजीव तत्त्व का वर्णन हुआ । अब आस्रव तत्त्व का वर्णन किया जाता है । मन वच और काय की हलन चलन रूप क्रिया को आस्रव कहते हैं । उसके मिथ्यात्व अविरति कषाय  प्रमाद और योग ये पांच भेद हैं ।</bottom>
    <tooltip>﻿जास में=जिसमें 
वास=निवास है 
सो=वह 
आकाश=आकाश द्रव्य 
पिछानो=जानना
वर्तना=स्वयं प्रवर्तित हो और दूसरों को प्रवर्तित होने में निमित्त हो वह 
नियत=निश्चय कालद्रव्य है
निशिदिन=रात्रि, दिवस आदि 
व्यवहारकाल=व्यवहारकाल 
परिमानो=जानो  
यों=इसप्रकार 
अजीव=अजीवतत्त्व का वर्णन हुआ 
मन-वच-काय=मन, वचन और काया के आलम्बन से आत्मा के प्रदेश चंचल होनेरूप 
त्रियोगा=तीन प्रकार के योग तथा मिथ्यात्व 
अविरत कषाय=मिथ्यात्व, अविरत, कषाय 
अरु=और 
परमाद=प्रमाद 
सहित=सहित 
उपयोगा=आत्मा की प्रवृत्ति 
आस्रव=आस्रवतत्त्व कहलाता है</tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/08.jpg</image>
  </page>
  <page>
    <name>09</name>
    <main>﻿ये ही  आतम को दुखकारण, तातैं इनको तजिये
जीव प्रदेश बंधै विधिसों सो वचन कबहूं न सजिये ॥
शम – दमतैं जो कर्म न आवैं, सो संवर आदरिये
तप-बलतैं विधि झरन निरजरा ताहि सदा आचरिये ॥९॥</main>
    <title>﻿आस्रव त्याग का उपदेश और बंध, संवर ,निर्जरा का लक्षण</title>
    <bottom>﻿ये मिथ्यात्वादि ही आत्मा को दुख देते हैं इसलिये इनका त्याग करना चाहिये । इन्हीं भावों के कारण जीव के प्रदेशों और कर्मों के परमाणुओं का परम्पर एकमेक हो जाना बंध कहलाता है । शम और दम से आत्मा में कर्मों का आगमन रुक जाना संवर कहलाता है । स्थिति पूर्ण हुए बिना ही तप के सामर्थ्य से कुछ कर्मों का आत्मा से अलग होना निर्जरा कहलाती है । इन में से आस्रव और बंध तत्त्व तो हेय है तथा संवर और निर्जरा तत्त्व उपादेय हैं ।</bottom>
    <tooltip>﻿ये ही=यह मिथ्यात्वादि ही 
आतम को=आत्मा को 
दु:ख-कारण=दु:खका कारण हैं 
तातैं=इसलिये 
इनको=इन मिथ्यात्वादि को 
तजिये=छोड़ देना चाहिए 
जीवप्रदेश=आत्मा के प्रदेशों का 
विधि सों=कर्मो से 
बन्धै=बँधना 
बंधन=बन्ध 
कबहुँ=कभी भी 
न सजिये=नहीं करना चाहिए  
शम=कषायों का अभाव 
दम तैं=इन्द्रियों तथा मन को जीतने से 
न आवैं=नहीं आयें 
आदरिये=ग्रहण करना चाहिए  
तपबल तैं=तप की शक्ति से 
झरन=एकदेश खिर जाना
आचरिये=प्राप्त करना चाहिए</tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/09.jpg</image>
  </page>
  <page>
    <name>10</name>
    <main>﻿सकल कर्म तैं रहित अवस्था, सो शिव,थिर सुखकारी
इहिविधि  जो सरधा तत्त्वन की, सो समकित व्यवहारी ॥
देव जिनेन्द्र, गुरु परिग्रह विन, धर्म दयजुत सारो
येहु मान समकित को कारण, अष्ट-अंग -जुत धारो ॥१०॥</main>
    <title>﻿मोक्ष का लक्षण, व्यवहार सम्यक्त्व का लक्षण तथा कारण</title>
    <bottom>﻿आठों कर्मों के सर्वथा नाश होने पर आत्मा की जो अवस्था प्रगट होती है उसे मोक्ष कहते हैं । वह अविनाशी और अनन्त सुखमय है । इस प्रकार सामान्य और विशेष रूप से सातों तत्त्वों का अटल श्रद्धान होना व्यवहार सम्यक्त्व कहलाता है । जिनेन्द्र देव वीतराग दिगम्बर जैन गुरु और जिनेन्द्र प्रणीत अहिंसामय धर्म का यथार्थ श्रद्धान भी व्यवहार सम्यग्दर्शन कहलाता है । इसे आठ अंगों सहित धारण करना चाहिये ।</bottom>
    <tooltip>﻿सकल कर्मतैं=समस्त कर्मो से 
रहित=रहित 
थिर=स्थिर-अटल 
सुखकारी=अनन्त सुखदायक 
अवस्था=दशा-पर्याय 
शिव=मोक्ष कहलाता है  
इहि विध=इसप्रकार 
जो=जो 
तत्त्वन की=सात तत्त्वों के भेदसहित 
सरधा=श्रद्धा करना
व्यवहारी=व्यवहार 
समकित=सम्यग्दर्शन है  
जिनेन्द्र=वीतराग, सर्वज्ञ और हितोपदेशी 
देव=सच्चे देव 
परिग्रह बिन=चौबीस परिग्रह से रहित 
गुरु=वीतराग गुरु 
सारो=सारभूत 
दयाजुत=अहिंसामय 
धर्म=जैनधर्म 
येहू=इन सबको 
समकित को=सम्यग्दर्शन का 
कारण=निमित्तकारण 
मान=जानना चाहिए  
अष्ट=आठ 
अंगजुत=अंगों सहित 
धारो=धारण करना चाहिए</tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/10.jpg</image>
  </page>
  <page>
    <name>11</name>
    <main>﻿वसु मद टारि निवारि त्रिशठता षट् अनायतन त्यागो
शंकादिक वसु दोष बिना, संवेगादिक चित पागो ॥
अष्टअंग अरु दोष पचीसों तिन संक्षेपै कहिये
बिन जानतैं दोष गुनन को, कैसे तजिये गहिये ॥११॥</main>
    <title>﻿सम्यक्त्व के पच्चीस दोष और आठ गुण</title>
    <bottom>﻿आठ मद , तीन मूढता छः अनायतन और आठ शंकादिक ये सम्यक्त्व के पच्चीस दोष हैं । संवेग , अनुकम्पा , आस्तिक्य और प्रशम ये चार सम्यक्त्व की भावनायें हैं । सम्यक्त्व के अभिलाषी जीव को सम्यक्त्व के पच्चीस दोषों का त्याग कर इन भावनाओं में मन लगाना चाहिये । अब सम्यक्त्व के आठ अंगों और पच्चीस दोषों का संक्षेप में वर्णन किया जाता है , क्योंकि बिना जाने समझे दोषों को कैसे छोडा जा सकता है और गुणों को कैसे ग्रहण किया जा सकता है ।</bottom>
    <tooltip>﻿मद=मद का 
टारि=त्याग करके 
त्रिशठता=तीन प्रकार की मूढ़ता को 
निवारि=हटाकर 
षट्=छह 
अनायतन=धर्म का स्थान न होना 
त्यागो=त्याग करना चाहिए  
शंकादिक=शंकादि 
वसु=आठ 
दोष बिना=दोषों से रहित होकर 
संवेगादिक=संवेग, अनुकम्पा, आस्तिक्य और प्रशम में 
चित=मन को 
पागो=लगाना चाहिए  
पचीसों=पच्चीस दोषों को 
संक्षेपै=संक्षेप में 
कहिये=कहा जाता है
बिन जानें तैं=उन्हें जाने बिना 
कैसे=किस प्रकार 
तजिये=छोड़ें 
गुननकों=गुणों को किस प्रकार 
गहिये=ग्रहण करें</tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/11.jpg</image>
  </page>
  <page>
    <name>12</name>
    <main>﻿जिन वच में शंका न धार वृष, भव -सुख वांछा भानै
मुनि तन मलिन न देख घिनावै, तत्त्व कुतत्त्व पिछानै ॥
निजगुण अरु पर औगुण ढांकै, वा निज धर्म बढावै
कामादिक कर वृषतैं, चिगते, निज पर को सु दिढावै ॥१२॥
धर्मीसों गौ वच्छ प्रीति सम, कर जिनधर्म दिपावै
इन गुणतैं विपरीत दोष वसु, तिनकों सतत खिपावै ॥</main>
    <title>﻿सम्यक्त्व के आठ अंगों और शंकादिक आठ दोषों के लक्षण</title>
    <bottom>﻿निः शकित आदि आठ अंगों का पालन करना चाहिये । तथा शंका, कांछा, विचिकित्सा, मूढ्दॄष्टि, अनुपगूहन, अस्थिति, करण, अवात्सल्य और अप्राभावना ये आठ सम्यक्त्व के दोष हैं इन्हें सदा दूर करना चाहिये ।</bottom>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/12.jpg</image>
  </page>
  <page>
    <name>13</name>
    <main>﻿पिता भूप वा मातुल नृप जो, होय न तो मद ठानै
मद न रूप को मद न ज्ञान को, धन बल को मद भनै ॥१३॥
तपको मद न मद जु प्रभुता को, करै न सो जिन जानै
मद धारै तौ यही दोष वसु, समकित को मल ठानै ॥</main>
    <title>﻿सम्यक्त्व के मदनामक आठ दोष</title>
    <bottom>﻿कुल, जाति, रूप, ज्ञान, पूजा, धन, बल, और तप ये आठ मददोष कहलाते हैं । जो जीव इन आठ का  घमण्ड नहीं कर्ता है, वही प्राणी शुद्ध सम्यक्त्व की प्राप्ति कर पाता है । यदि इनका गर्व किया जाता है, तो ये मद सम्यग्दर्शन के आठ दोष होकर उसे दूषित कर देते हैं ।</bottom>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/13.jpg</image>
  </page>
  <page>
    <name>14</name>
    <main>﻿कुगुरू-कुदेव-कुवृष-सेवक की, नहीं प्रशंस उचरै है
जिनमुनि जिनश्रुत विन, कुगुरादिक, तिन्हें न नमन करै है ॥१४॥</main>
    <title>﻿सम्यक्त्व के छः अनायतन दोष और तीन मूढता दोष</title>
    <bottom>﻿कुगुरू, कुदेव कुधर्म कुगुरुसेवक कुदेवसेवक और कुधर्मसेवक ये छः अनायतन दोष कहलाते हैं । सम्यग्दॄष्टि जीव इनकी भक्ति विनय और पूजन आदि तो दूर रहे प्रशंसा भी नहीं करता । क्योंकि इनकी प्रशंसा करने से भी सम्यक्त्व में दोष लगता है । सम्यग्दॄष्टि जीव जिनेन्द्र देव वीतरागी मुनि और जिनवाणी के सिवाय कुगुरु कुदेव और कुशास्त्र आदि को नमन नहीं करता है ।</bottom>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/14.jpg</image>
  </page>
  <page>
    <name>15</name>
    <main>﻿दोष रहित गुण सहित सुधी जे, सम्यक् दरश सजै हैं
चरित मोहवश लेश न संजम, पै सुरनाथ जजै हैं ॥
गेही पै गॄह में न रचै ज्यों, जलतैं भिन्न कमल है
नगरनारिको प्यार यथा का,-दे में हेम अमल है ॥१५॥</main>
    <title>﻿सम्यक्त्व का महत्व</title>
    <bottom>﻿जो विवेकी दोष रहित और गुण सहित सम्यग्दर्शन धारण करते हैं उनके अप्रत्याख्यानावरण कषाय के तीव्र उदय से यद्द्यपि संयम भाव लेषमात्र भी नहीं होता तो भी उनकी इन्द्र आदिक पूजा करते हैं । जैसे जल में रहने पर भी कमल जल से अलग रहता है । जिस पर प्रकार वेश्या का प्यार सिर्फ पैसे में भी होता है   मनुष्य पर नहीं । और जैसे सुवर्ण कीचड में पडा रह कर भी निर्मल और भिन्न ही रहता है उसी प्रकार सम्यग्दॄष्टि जीव यद्द्यपि गृहस्थी के कामों में करता है; तो भी उसके दोषों से दूषित नहीं होता क्योंकि वह उसे त्याज्य मानता है; कषाय की विवशता से ही उसे गॄहस्थी के काम करने पडते हैं; प्रेमवश नहीं ।</bottom>
    <tooltip>﻿जे=जो 
सुधी=बुद्धिमान पुरुष 
दोष रहित=पच्चीस दोषरहित 
गुणसहित=नि:शंकादि आठ गुणों सहित 
सम्यग्दरश=सम्यग्दर्शन से 
सजै हैं=भूषित हैं 
चरितमोह वश=अप्रत्याख्यानावरणीय चारित्रमोहनीय कर्म के उदयवश 
लेश=किंचित् भी 
पै=तथापि 
सुरनाथ=देवों के स्वामी इन्द्र 
जजै हैं=पूजा करते हैं 
गेही=गृहस्थ हैं 
गृह में=घर में 
न रचैं=नहीं राचते  
ज्यों=जिसप्रकार 
जलतैं=जल से 
यथा=जिसप्रकार 
कादे में=कीचड़ में 
हेम=सुवर्ण 
अमल है=शुद्ध रहता है 
नगर नारिकौ=वेश्या के 
प्यार यथा=प्रेम की भाँति </tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/15.jpg</image>
  </page>
  <page>
    <name>16</name>
    <main>﻿प्रथम नरक विन षट भू ज्योतिष, वान भवन षंड नारी
थावर विकलत्रय पषु में नहिं उपजत सम्यकधारी ॥
तीन लोक तिहुं काल माहिं नहिं, दर्शन सो सुखकारी
सकल धरम को मूल यही इस, विन करनी दुखकारी ॥१६॥</main>
    <title>﻿सम्यग्दॄष्टि कहां कहां उत्पन्न नहीं होता तथा सर्वोत्तम सुख</title>
    <bottom>﻿सम्यग्दॄष्टि जीव आयू पूर्ण होने पर जब मरता है तब द्वितीय आदिक छहों नरकों का नरकी, ज्योतिषी व्यंतर भवनवासी नपुंसक स्त्रि, एकेन्द्रिय, द्विन्द्रिय, त्रीन्द्रिय, चतुरिन्द्रिय और कर्म भूमि का पशु नहीं होता । नीचकुली, हीनांग अल्पायु और दरिद्री भी नहीं होता । तीनों लोकों और तीनों कालों मैं समग्दर्शन के समान सुखकारक और कोइ वस्तु नहीं है । यही सब धर्मों का मूल है । इसके बिना जितने भी क्रियाकाण्ड हैं वे दुखदायक हैं ।</bottom>
    <tooltip>﻿सम्यक्धारी=सम्यग्दृष्टि जीव 
प्रथम नरक बिन=पहले नरक के अतिरिक्त 
षट् भू=शेष छह नरकों में
ज्योतिष=ज्योतिषी देवों 
वान=व्यंतर देवों में
भवन=भवनवासी देवों में 
षंड=नपुंसकों में 
नारी=स्त्रियों में 
थावर=पाँच स्थावरों 
विकलत्रय=द्वीन्द्रिय, त्रीन्द्रिय और चतुरिन्द्रिय जीवों में 
पशु में=कर्मभूमि के पशुओं में 
नहिं उपजत=उत्पन्न नहीं होते 
तीन लोक=तीनलोक 
तिहुँकाल माहिं=तीनकाल में 
दर्शन सो=सम्यग्दर्शन के समान 
सकल=समस्त
इस बिन=इस सम्यग्दर्शन के बिना 
करनी=समस्त क्रियाएँ 
दु:खकारी=दु:खदायक हैं</tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/16.jpg</image>
  </page>
  <page>
    <name>17</name>
    <main>﻿मोक्षमहल की परथम सीढी, या विन ज्ञान चरित्रा
सम्यकता न लहैं सो दर्शन, धारो भव्य पवित्रा ॥
दौल समझ सुन चेत सयाने, काल वृथा मत खोवै
यह नरभव मिलन कठिन है, जो सम्यक न हिं होवै ॥१७॥</main>
    <title>﻿सम्यग्दर्शन के बिना ज्ञान चारित्र के मिथ्यापना</title>
    <bottom>﻿यह सम्यग्दर्शन ही मोक्षरूपी महल में चढने के लिये प्रथम सीढी है । इसके बिना अान और चारित्र सम्यक्पना नहीं पाते । अर्थात् जब तक सम्यग्दर्शन नहीं होता तब तक ज्ञान मिथ्याज्ञान और चारित्र मिथ्याचारित्र कहलाते हैं । अत येव प्रत्येक आत्महितैषी को ऐसा पवित्र समग्दर्शन अवश्य धारण करना चाहिये । पं दौलतराम जी अपने आत्मा को सम्बोधित कर कहते हैं कि हे विवेकी आत्मन ! तूं ऐसे पवित्र सम्यग्दर्शन के स्वरूप को स्वयं सुन तथा औरों से जान कर उसके प्राप्त करने में सावधान हो, अपने अमूल्य मनुष्य जीवन को वृथा मत खो यदि इस जन्म में भी सम्यक्त्व प्राप्त नहीं कर सका तो फिर मनुष्य पर्याय आदि बार बार प्राप्त नहीं होते ।</bottom>
    <tooltip>﻿मोक्षमहल की=मोक्षरूपी महल की 
परथम=प्रथम 
ज्ञान चरित्रा=ज्ञान और चारित्र 
सम्यकता=सच्चाई 
न लहै=प्राप्त नहीं करते 
भव्य=हे भव्य जीवो 
पवित्रा=पवित्र 
दर्शन=सम्यग्दर्शन को 
धारो=धारण करो  
सयाने=समझदार
"दोल"=दौलतराम 
चेत=सावधान हो 
सम्यक्=सम्यग्दर्शन 
नर भव=मनुष्य पर्याय 
फिर=पुन: </tooltip>
    <image>/mnt/hgfs/winshare/Dropbox/collaborate/poojas/07_छहढाला/03_तीसरी-ढाल/images/17.jpg</image>
  </page>
</book>
