<book>
  <page>
    <name>01</name>
    <main>﻿भक्तामर-प्रणत-मौलिमणि-प्रभाणा-    
मुद्योतकं    दलित-पाप-तमोवितानम्    
सम्यक्    प्रणम्य    जिन    पादयुगं    युगादा-    
वालंबनं    भवजले    पततां    जनानाम्    ॥१॥</main>
    <bottom>﻿शब्दार्थ - भक्तामर= भक्त अमर- भक्ति करने वाले देव,प्रणत=झुके हुए,मौलि=मुकुट,मणि=मणियों की  प्रभाणाम = कांति को!  उद्योतकमं= प्रकाशित/विकसित करने वाले,दलित =नष्ट करने वाले,  पाप-तमो=पाप रूपी अन्धकार,वितानम्=विस्तार को। सम्यक्-प्रणम्य= अच्छी प्रकार प्रणाम करके,जिन-पाद-युगम= जिनेनेंद्र भगवान् के दोनों पैरों को, युगादौ=युग के आदि में,   भव जले= संसार रुपी जल,पततां=गिरते हुए, जनानाम्= प्राणियों को, आलम्बनं=सहारा देने वाले!
भावार्थ - भगवान ऋषभदेव के चरण-युगल में जब देवगण भक्तिपूर्वक नमस्कार करते हैं, तब उनके मुकुट में जडी मणियां प्रभु के चरणों की दिव्य कांति से और अधिक चमकने लगती है। भगवान के ऐसे दीप्तिमान चरणों का स्पर्श ही प्राणियों के पापों का नाश करने वाला है, तथा जो उन चरण-युगल का आलम्बन(सहारा) लेता है, वह संसार समुद्र से पार हो जाता है। इस युग के प्रारंभ में धर्म का प्रवर्तन करने वाले प्रथम तीर्थंकर ऋषभदेव के चरण-युगल में विधिवत प्रणाम करके मैं स्तुति करता हूँ।</bottom>
  </page>
  <page>
    <name>02</name>
    <main>﻿यः    संस्तुतः    सकल-वाङ्मय-तत्वबोधा-    
दुद्भूत-    बुद्धिपटुभिः    सुरलोकनाथैः    
स्तोत्रैर्जगत्त्रितय    चित्त    हरैरुदारैः    
स्तोष्ये    किलाहमपि    तं    प्रथमं    जिनेन्द्रम्  ॥२॥  </main>
    <bottom>﻿शब्दार्थ - यःसंस्तुतः= जिनका स्तवन किया गया था, सकल=सम्पूर्ण,  वाड.मय=जिनवाणी /द्वादशांग की,तत्व=तत्वों को,बोधा=जानने के , उद्भूत=उत्पन्न हुई है,बुद्धि=बुद्धि के,पटुभिः=चतुर, जिनमे ,सुर= देव ,लोक- नाथैः=और देव लोक के नाथों अर्थात इन्द्रों के द्वारा।
स्तोत्रै =स्तोत्र द्वारा र्जगत-त्रितय=तीनो लोक के जीवों के ,चित्त=चित्त को,हरै =हरने वाले रूदारैः=उत्कृष्ट /श्रेष्ट,तं प्रथमं जिनेन्द्रम् =उन प्रथम जिनेन्द्र तीर्थंकर भगवान् आदि नाथ प्रभु का, किल=निश्चय से ,अहम  =मै,अपि =भी,स्तोष्ये -स्तवन करूँगा ! 

भावार्थ - सम्पूर्ण शास्त्रों का ज्ञान प्राप्त करने से जिनकी बुद्धि अत्यंत प्रखर हो गई है, ऐसे देवेन्द्रों ने तीन लोक के चित्त को आनन्दित करने वाले सुंदर स्त्रोतों द्वारा प्रभु आदिनाथ की स्तुति की है। उन प्रथम जिनेन्द्र की मैं, अल्पबुद्धि वाला मानतुंग आचार्य भी स्तुति करने का प्रयत्न कर रहा हूँ |</bottom>
  </page>
  <page>
    <name>03</name>
    <main>﻿बुद्ध्या    विनापि    विबुधार्चित-    पाद-पीठ    
स्तोतुं    समुद्यत-मतिर्विगत-त्रपोऽहम्    
बालं    विहाय    जल-संस्थितमिन्दु-बिम्ब-    
मन्यः    क    इच्छित    जनः    सहसा    ग्रहीतुम्    ॥३॥</main>
    <bottom>﻿शब्दार्थ - बुद्धया=बुद्धि के, विनापि=बिना भी, विबुधार्चित=देवों के द्वारा पूजित, पाद-पीठ=चरण रखने का आसन्न (सिंहासन)!
स्तोतुं=स्तवन करने को, समुद्यत= तत्पर, मति=बुद्धि वाला हुआ हूँ, विगत=छोड़कर,  त्रप=लजजा  को, अह्म्-मै, बालं=बालक, विहाय=छोड़कर, जल= जल में, संस्थितं=स्थित, इंदु=चन्द्रमा, बिम्ब=बिम्ब
मन्यः=अन्य  क=कौन,  इच्छति=इच्छा करता है, जनः=पुरुष, सहसा=बिना विचारे,  ग्रहीतुम=पकड़ने की! 

भावार्थ - हे देवों के द्वारा पूजित जिनेश्वर ! जिस प्रकार जल में पडते चन्द्रमा के प्रतिबिम्ब को पकडना असंभव होते हुए भी, नासमझ बालक उसे पकडने का प्रयास करता है, उसी प्रकार मैं अत्यंत अल्प बुद्धि होते हुए भी आप जैसे महामहिम की स्तुति करने का प्रयास कर रहा हूँ।</bottom>
  </page>
  <page>
    <name>04</name>
    <main>﻿वक्तुं    गुणान्गुण-समुद्र    शशाङक-कान्तान्    
कस्ते    क्षमः    सुर-गुरु-प्रतिमोऽपि    बुद्धया    
कल्पान्त-काल-पवनोद्धत-नक्र-चक्रं    
को    वा    तरीतुमलमम्बुनिधिं    भुजाभ्याम्    ॥४॥</main>
    <bottom>﻿शब्दार्थ- वक्तुं=कहने के लिए, गुणान्-गुणों को,गुण-समुद्र=हे गुणों के सागर (भगवान् के लिए संबोधन) शशाँक=चंद्रमा,कान्तान्=जैसी कांति अर्थात स्वच्छ /पवित्र,
क:क्षम:=कैसे समर्थ हो सकता है, ते=आपके,सुरगुरु=बृहस्पति के,प्रतिम:अपि=सदृश्य भी,बुद्धया=बुद्धि वाले ।
कल्पान्त-काल=प्रलय काल की, पवन=हवा के, उद्धत=प्रचंड, नक्र=मगरमच्छ, चक्रं=समूह 
को वा अलम्= कौन समर्थ हो सकता है, तरीतुम=तैरने के लिए, अम्बु निधिं=समुद्र को, भुजाभ्याम्=अपनी भुजाओं से  

भावार्थ - हे गुणों के समुद्र जिनेश्वर ! आपके चन्द्रमा के समान स्वच्छ, आनन्दरूप, अनंत गुणों का वर्णन करने में देव-गुरु बृहस्पति के समान बुद्धिमान भी कौन पुरुष समर्थ है? अर्थात् कोई नहीं| अथवा प्रलयकाल की वायु के द्वारा प्रचण्ड है मगरमच्छों का समूह जिसमें, ऐसे समुद्र को भुजाओं के द्वारा तैरने के लिए कौन समर्थ है अर्थात् कोई नहीं|</bottom>
  </page>
  <page>
    <name>05</name>
    <main>﻿सोऽहं    तथापि    तव    भक्ति-वशान्मुनीश    
कर्तुं    स्तवं    विगत-शक्तिरपि    प्रवृत्तः    
प्रीत्यात्म-वीर्यमविचार्य    मृगी    मृगेन्द्रं    
नाभ्येति    किं    निज-शिशोः    परिपालनार्थम्    ॥५॥</main>
    <bottom>﻿शब्दार्थ - सोऽहं=इस लिए मै,  तथापि=फिर भी, तव भक्ति=आपकी भक्ति, वशात=वश, मुनीश-हे मुनीश्वर!,
कर्तुं=करूँगा, स्तवं=स्तवन,  विगत=बिना, शक्ति रपि=शक्ति के भी, प्रवृत्त=प्रवृत्त हो रहा  हूँ  ।
प्रीती=प्रीती, स्नेह वश, आत्मवीर्यम=शक्ति का, अविचार्य=विचार करे बिना, मृगो= हिरनी, मृगेनद्रम्=सिंह से, न अभ्येति=नहीं जाती, किं=क्या, निज=अपने शिशो=बच्चे की, परिपालनार्थम्=रक्षा करती है!

भावार्थ - हे मुनीश! तथापि-शक्ति रहित होता हुआ भी, मैं- अल्पज्ञ, भक्तिवश, आपकी स्तुति करने को तैयार हुआ हूँ| जैसे हरिणी, अपनी शक्ति का विचार न कर, प्रीतिवश अपने शिशु की रक्षा के लिये, क्या सिंह के सामने नहीं जाती? अर्थात जाती हैं|</bottom>
  </page>
  <page>
    <name>06</name>
    <main>﻿अल्पश्रुतं    श्रुतवतां    परिहासधाम    
त्वद्भक्तिरेव    मुखरीकुरुते    बलान्माम्    
यत्कोकिलः    किल    मधौ    मधुरं    विरौति    
तच्चाम्र-चारु-    कलिका    निकरैकहेतु    ॥६॥</main>
    <bottom>﻿शब्दार्थ - अल्पश्रुतं=अल्प ज्ञानी, श्रुतवतां=द्वादशांग के ज्ञानी विद्वानो का, परिहासधाम=हास्य का पात्र होने पर भी,
त्वद भक्ति रेव=आपकी भक्ति ही, मुखरी=बोलने के लिये प्रेरित, कुरुतु=कर रही है, बलात्=बल पूर्वक, माम्=मुझ को।

यत्कोकिल=जैसे कोयल को, किल-निश्चय से, मधौ-वसंत ऋतु मे, मधुरं-सुरीली आवाज़ मे, विरौति-बोलती है,
तत्=उसमे, आम्र=आम की, चारूकलिका=सुंदर मंजरी, निकर=समुदाय ही, एक हेतु=एक कारण है।   

भावार्थ - हे प्रभो ! जिस प्रकार बसंत-ऋतु में आम की मंजरियां खाकर कोकिल मधुर स्वर में कूजती है, उसी प्रकार आपकी भक्ति का बल पाकर मैं भी स्तुति करने को वाचाल हो रहा हूँ। अन्यथा मेरी क्या शक्ति? मैं तो अल्पज्ञ हूँ और विद्वानों के सामने उपहास का पात्र हूँ।</bottom>
  </page>
  <page>
    <name>07</name>
    <main>﻿त्वत्संस्तवेन    भव-संतति-सन्निबद्धं    
पापं    क्षणात्क्षयमुपैति    शरीरभाजाम्    
आक्रान्त    -लोकमलि-नीलमशेषमाशु    
सूर्यांशु-भिन्नमिव    शार्वरमन्धकारम्    ॥७॥</main>
    <bottom>﻿शब्दार्थ - त्वत्संस्त्वेन= आपके संस्तावन करने से, भव= जन्म जन्म के, सन्तति=परम्परा, सन्निबद्धम=बांधे गए, पापं क्षणात् क्षयम्= पाप कर्म क्षण भर में क्षय को, उपैति= प्राप्त हो जाते है, शरीर भाजाम्=प्राणियों अर्थात संसारी जीवों के!
आक्रांत लोकम्=सम्पूर्ण लोक में, अलि नीलम्=काले भवरे के सामान, अशेषम्=सम्पूर्ण, अशु-शीघ्र ही, सूर्यांशु-भिन्नम=सूर्य की किरणों से छिन्न भिन्न, इव=तरह, शार्वरम्= रात्रि सम्बन्धी, अंधकारम्=अन्धकार

भावार्थ - हे आदिदेव ! आपकी भक्ति में लीन होने वाले प्राणियों के अनेक जन्मों में बाँधे गये पाप कर्म आपकी भक्ति के प्रभाव से क्षण भर में नष्ट हो जाते हैं, जैसे समस्त संसार को आच्छादित करने वाला भंवरे के समान काला पीला सघन अंधकार सूर्य की किरणों से क्षणभर में छिन्न भिन्न हो जाता है|</bottom>
  </page>
  <page>
    <name>08</name>
    <main>﻿मत्वेति    नाथ    तव    संस्तवनं    मयेद-    
मारभ्यते    तनु-धियापि    तव    प्रभावात्    
चेतो    हरिष्यति    सतां    नलिनी-दलेषु    
मुक्ता-फल    द्युतिमुपैति    ननूद-बिन्दुः    ॥८॥</main>
    <bottom>﻿शब्दार्थ- मत्वेति=इति मत्वा-ऐसा मानकर, नाथ=भगवान!, तव=आपका ,संस्तवनं= उत्कृष्ट स्तवन करने से, मया=मेरे द्वारा, तनु=मंद, ध्यापी=बुद्धि वाले, इदम= यह, आरभ्यते=आरम्भ किया जा रहा है, तव प्रभावात्=आपके प्रभाव से, सतां=सज्जन  जीवों के, चेतो  हरिष्यति=चित्त को हरेगा, नलिनी दलेषु=कमलिनी के पत्ते पर, ननू=निश्चय से, उद बिंदु= पानी की बूँद, मुक्त फल=मोती, ध्युतिम=कान्ति, उपैति=प्राप्त होती है

भावार्थ - हे स्वामिन्! ऐसा मानकर मुझ मन्दबुद्धि के द्वारा भी आपका यह स्तवन प्रारम्भ किया जाता है, जो आपके दिव्य प्रभाव से सज्जनों के चित्त को हरेगा| जिस प्रकार कमलिनी के पत्तों पर पडी नन्हीं-नन्हीं ओस की बूँदें सूरज की किरणें पडने से मोती के समान चमकने लगती है।</bottom>
  </page>
  <page>
    <name>09</name>
    <main>﻿आस्तां    तव    स्तवनमस्त-समस्त-दोषं    
त्वत्संकथाऽपि    जगतां    दुरितानि    हन्ति    
दूरे    सहस्त्रकिरणः    कुरुते    प्रभैव    
पद्माकरेषु    जलजानि    विकासभांजि    ॥९॥</main>
    <bottom>﻿भावार्थ - हे जिनेश्वरदेव ! [समस्त-दोषं] समस्त दोषों का नाश करने वाले आपके [स्तवनं] स्त्रोत की असीम शक्ति का तो कहना ही क्या, किन्तु श्रद्धा भक्तिपूर्वक [तव] आपकी [संकथाऽपि] पवित्र कथा भी [जगतां] जगत के जीवों के [दुरीतानि हन्ति] पापों का नाश कर देती है । जैसे, सूर्य तो दूर, उसकी [प्रभैव] प्रभा ही [पद्मा-करेषु] सरोवर में [जलजानि] कमलों को [विकासभाञ्जि] विकसित कर देती है ।</bottom>
  </page>
  <page>
    <name>10</name>
    <main>﻿नात्यद्भुतं    भुवन    भूषण    भूतनाथ    
भूतैर्गुणैर्भुवि    भवन्तमभिष्टुवन्तः    
तुल्या    भवन्ति    भवतो    ननु    तेन    किं    वा    
भूत्याश्रितं    य    इह    नात्मसमं    करोति    ॥१०॥</main>
    <bottom>﻿शब्दार्थ - नात्यद्-भुतं=न+अति+अद्भुतं - इसमें अत्यंत आश्चर्य नहीं है, भुवन-भूषण=तीनो लोको के आभूषण स्वरुप, भूतनाथ=समस्त जीवों के स्वामी, हे प्राणियों के स्वामी 
भूतै-र्गुणै=आपके पवित्र गुणों का, र्भुवि=इस पृथ्वी पर,  भवन्तमभिष्टुवन्तः = भवन्तं-आपके +अभिष्टुवन्तः-स्तुति करने वाले
तुल्या=सामान, भवन्ति=हो जाते है, भवतो=आपके, ननु=निश्चय से, तेन=उस मालिक, किं=क्या, वा=प्रयोजन, भूत्या-श्रितं=भूत्या+आश्रितम=आश्रितों को, भूत्या -विभूति से, य=जो, इह=इस लोक में, नात्म समंकरोति-न +आत्म +समं+करोति=अपने सामान नहीं करता !

भावर्थ - हे जगत् के भूषण! हे प्राणियों के नाथ! सत्यगुणों के द्वारा आपकी स्तुति करने वाले पुरुष पृथ्वी पर यदि आपके समान हो जाते हैं तो इसमें अधिक आश्चर्य नहीं है| क्योंकि उस स्वामी से क्या प्रयोजन, जो इस लोक में अपने अधीन पुरुष को सम्पत्ति के द्वारा अपने समान नहीं कर लेता |</bottom>
  </page>
  <page>
    <name>11</name>
    <main>﻿दृष्टवा    भवन्तमनिमेष    विलोकनीयं    
नान्यत्र    तोषमुपयाति    जनस्य    चक्षुः    
पीत्वा    पयः    शशिकरद्युति    दुग्धसिन्धोः    
क्षारं    जलं    जलनिधेरसितुं    क    इच्छेत्    ॥११॥</main>
    <bottom>﻿शब्दार्थ - दृष्टवा=देखकर, भवन्तम=आपको, अनिमेष= बिना पलके झुकाए, विलोक-नीयम्=देखने के योग्य, नान्यत्र=न+अन्यत्र - और कही नहीं/कुदेव आदि को, तोषम=संतोष, उपयाति=प्राप्त होती है, जनस्य=मनुष्यों को, चक्षुः=आँखें  ।
पीत्वा=पीकर, पयः=जल, शशिकरध्युति-चंद्रमा के सामान कान्तिमान, दुग्ध-सिन्धोः=क्षीर सागर के, क्षारं=खारे, जलं=जल को, जल-निधे=लवन समुद्र के, रसितुं=पीने की, क:-कौन, इच्छेत=इच्छा करेगा !

भावार्थ - हे अनिमेष दर्शनीय प्रभो! आपके दिव्य स्वरूप के दर्शन के पश्चात् मनुष्यों के नेत्र अन्यत्र सन्तोष को प्राप्त नहीं होते। चन्द्रकीर्ति के समान निर्मल क्षीरसमुद्र के जल को पीकर कौन पुरुष समुद्र के खारे पानी को पीना चाहेगा? अर्थात् कोई नहीं |</bottom>
  </page>
  <page>
    <name>12</name>
    <main>﻿यैः    शान्त-राग-रुचिभिः    परमाणुभिस्तवं    
निर्मापितस्त्रिभुवनैक    ललाम    भूत    
तावन्त    एव    खलु    तेऽप्यणवः    पृथिव्यां    
यत्ते    समानमपरं    न    हि    रूपमस्ति    ॥१२॥</main>
    <bottom>﻿शब्दार्थ - यै=जिनके द्वारा, शांतराग=शांत भाव के  धारक अर्थात वैराग्य उत्पन्न करने वाले, रुचिभिः-प्रभावाले, परमाणुभि:=परमाणुओं से, तवम्=आप, निर्मापित:=बनाये गए है, त्रिभुवनैक=त्रिलोक में एकमात्र अद्वितीय, ललामभूत=सौन्दर्य के धारक, तावन्त= उतने, एव=ही थे , खलु-निश्चय से, ते=वे ,पयणवः= परमाणु, पृथिव्याम=पृथ्वी पर, यत्=क्योकि, तेसमानम्=उनके सामान, अपरं=दूसरा, नहि=नहीं, रूपम्=रूप, अस्ति =है! जितने आपके शरीर में है

भावार्थ - हे त्रिभुवन के एकमात्र आभुषण जिनेन्द्रदेव! जिन रागरहित सुन्दर परमाणुओं के द्वारा आपकी रचना हुई, वे परमाणु पृथ्वी पर निश्चय से उतने ही थे क्योंकि आपके समान दूसरा रूप नहीं है |</bottom>
  </page>
  <page>
    <name>13</name>
    <main>﻿वक्त्रं    क्व    ते    सुरनरोरगनेत्रहारि    
निःशेष-निर्जित-जगत्त्रितयोपमानम्    
बिम्बं    कलङ्क    मलिनं    क्व    निशाकरस्य    
यद्वासरे    भवति    पांडु-पलाशकल्पम्    ॥१३॥</main>
    <bottom>हे प्रभो! सम्पूर्ण रुप से तीनों जगत् की उपमाओं का विजेता, देव मनुष्य तथा धरणेन्द्र के नेत्रों को हरने वाला कहां आपका मुख? और कलंक से मलिन, चन्द्रमा का वह मण्डल कहां? जो दिन में पलाश (ढाक) के पत्ते के समान फीका पड़ जाता |</bottom>
  </page>
  <page>
    <name>14</name>
    <main>﻿सम्पूर्ण-मण्ङल-शशाङ्क-कला-कलाप-
शुभ्रा    गुणास्त्रिभुवनं    तव    लंघयन्ति    
ये    संश्रितास्    त्रिजगदीश्वर    नाथमेकं    
कस्तान्निवारयति    संचरतो    यथेष्टम्    ॥१४॥</main>
    <bottom>पूर्णमासी के चन्द्रमा की कलाओं के समान उज्ज्वल आपके गुण, तीन लोक में सर्वत्र व्याप्त हैं क्योंकि जो अद्वितीय त्रिजगत् के भी नाथ के आश्रित हैं उन्हें इच्छानुसार घूमते हुए कौन रोक सकता हैं? कोई नहीं |</bottom>
  </page>
  <page>
    <name>15</name>
    <main>﻿चित्रं    किमत्र    यदि    ते    त्रिदशांगनाभि-    
र्नीतं    मनागपि    मनो    न    विकार    मार्गम्    
कल्पान्तकालमरुता    चलिताचलेन    
किं    मन्दराद्रिशिखिरं    चलितं    कदाचित्    ॥१५॥</main>
    <bottom>हे वीतराग देव ! यदि आपका मन देवागंनाओं के द्वारा किंचित् भी विक्रति को प्राप्त नहीं कराया जा सका, तो इस विषय में आश्चर्य ही क्या है? क्योंकि सामान्य पर्वतों को हिला देने वाली प्रलयकाल की पवन के द्वारा क्या कभी सुमेरु पर्वत का शिखर हिल सका है? नहीं |</bottom>
  </page>
  <page>
    <name>16</name>
    <main>﻿निर्धूमवर्तिरपवर्जित    तैलपूरः    
कृत्स्नं    जगत्त्रयमिदं    प्रकटी    करोषि    
गम्यो    न    जातु    मरुतां    चलिताचलानां    
दीपोऽपरस्त्वमसि    नाथ!    जगत्प्रकाशः    ॥१६॥</main>
    <bottom>हे स्वामिन्! आप धूम तथा बाती से रहित, तेल के प्रवाह के बिना भी इस सम्पूर्ण लोक को प्रकट करने वाले अपूर्व जगत प्रकाशक अलौकिक दीपक हैं जिसे विशाल पर्वतों को कंपा देने वाला झंझावात भी कभी बुझा नहीं सकता |</bottom>
  </page>
  <page>
    <name>17</name>
    <main>﻿नास्तं    कादाचिदुपयासि    न    राहुगम्यः    
स्पष्टीकरोषि    सहसा    युगपज्जगन्ति    
नाम्भोधरोदर    निरुद्धमहाप्रभावः    
सूर्यातिशायि-महिमासि    मुनीन्द्र!    लोके    ॥१७॥</main>
    <bottom>हे मुनीन्द्र! आप न तो कभी अस्त होते हैं न ही राहु के द्वारा ग्रसे जाते हैं और न आपका महान तेज मेघ से तिरोहित होता है आप एक साथ तीनों लोकों को शीघ्र ही प्रकाशित कर देते हैं अतः आप सूर्य से भी अधिक महिमावन्त हैं |</bottom>
  </page>
  <page>
    <name>18</name>
    <main>﻿नित्योदयं    दलितमोहमहान्धकारं    
गम्यं    न    राहु-वदनस्य    न    वारिदानाम्    
विभ्राजते    तव    मुखाब्जमनल्प    कान्ति    
विद्योतयज्जगदपूर्व-शशाङ्क-बिम्बम्    ॥१८॥</main>
    <bottom>हे जिनेन्द्रदेव ! आपका मुखमंडल नित्य उदित रहने वाला विलक्षण चंद्रमा है, जिसने मोहरूपी अंधकार को नष्ट कर दिया है, जो अत्यंत दीप्तिमान है, जिसे न राहु ग्रस सकता है और न बादल छिपा सकते हैं, तथा जो जगत को प्रकाशित करता हुआ अलौकिक चंद्रमंडल की तरह सुशोभित होता है ।|</bottom>
  </page>
  <page>
    <name>19</name>
    <main>﻿किं    शर्वरीषु    शशिनाह्नि    विवस्वता    वा    
युष्मन्मुखेन्दु-दलितेषु    तमस्सु    नाथ    
निष्पन्न-    शालि-वन-शालिनि    जीव-लोके    
कार्यं    कियज्जलधरैर्जल-भार-नम्रैः    ॥१९॥</main>
    <bottom>हे स्वामिन्! जब अंधकार आपके मुख रुपी चन्द्रमा के द्वारा नष्ट हो जाता है तो रात्रि में चन्द्रमा से एवं दिन में सूर्य से क्या प्रयोजन? जैसे कि पके हुए धान्य के खेतों से शोभायमान धरती तल पर पानी के भार से झुके हुए मेघों से फिर क्या प्रयोजन |</bottom>
  </page>
  <page>
    <name>20</name>
    <main>﻿ज्ञानं    यथा    त्वयि    विभाति    कृतावकाशं    
नैवं    तथा    हरि-हरादिषु    नायकेषु    
तेजः    स्फुरन्मणिषु    याति    यथा    महत्त्वं    
नैवं    तु    काच-शकले    किरणाकुलेऽपि    ॥२०॥</main>
    <bottom>अनंत गुण-पर्यायात्मक पदार्थों को प्रकाशित करने वाला केवलज्ञान जिस प्रकार आप में सुशोभित होता है वैसा हरि-हरादिक अर्थात विष्णु-ब्रह्मा-महेश आदि लौकिक देवों में है ही नहीं। स्फ़ुरायमान महारत्नों में जैसा तेज होता है, किरणों की राशि से व्याप्त होने पर भी काँच के टुकडों में वैसा तेज नहीं होता ।</bottom>
  </page>
  <page>
    <name>21</name>
    <main>﻿मन्ये    वरं    हरि-हरादय    एव    दृष्टा    
दृष्टेषु    येषु    हृदयं    त्वयि    तोषमेति    
किं    वीक्षितेन    भवता    भुवि    येन    नान्यः    
कश्चिन्मनो    हरति    नाथ        भवान्तरेऽपि  ॥२१॥</main>
    <bottom>हे स्वामिन्| देखे गये विष्णु महादेव ही मैं उत्तम मानता हूँ, जिन्हें देख लेने पर मन आपमें सन्तोष को प्राप्त करता है| किन्तु आपको देखने से क्या लाभ? जिससे कि प्रथ्वी पर कोई दूसरा देव जन्मान्तर में भी चित्त को नहीं हर पाता |</bottom>
  </page>
  <page>
    <name>22</name>
    <main>﻿स्त्रीणां    शतानि    शतशो    जनयन्ति    पुत्रान्    
नान्या    सुतं    त्वदुपमं    जननी    प्रसूता    
सर्वा    दिशो    दधति    भानि    सहस्त्र-रश्मिं    
प्राच्येव    दिग्जनयति    स्फुरदंशुजालं    ॥२२॥</main>
    <bottom>सैकड़ों स्त्रियाँ सैकड़ों पुत्रों को जन्म देती हैं, परन्तु आप जैसे पुत्र को दूसरी माँ उत्पन्न नहीं कर सकी| नक्षत्रों को सभी दिशायें धारण करती हैं परन्तु कान्तिमान् किरण समूह से युक्त सूर्य को पूर्व दिशा ही जन्म देती हैं |</bottom>
  </page>
  <page>
    <name>23</name>
    <main>﻿त्वामामनन्ति    मुनयः    परमं    पुमांस-    
मादित्य-वर्णममलं    तमसः    पुरस्तात्    
त्वामेव    सम्यगुपलभ्य    जयंति    मृत्युं    
नान्यः    शिवः    शिवपदस्य    मुनीन्द्र!    पन्थाः    ॥२३॥</main>
    <bottom>हे मुनीन्द्र! तपस्वीजन आपको सूर्य की तरह तेजस्वी निर्मल और मोहान्धकार से परे रहने वाले परम पुरुष मानते हैं | वे आपको ही अच्छी तरह से प्राप्त कर म्रत्यु को जीतते हैं | इसके सिवाय मोक्षपद का दूसरा अच्छा रास्ता नहीं है |</bottom>
  </page>
  <page>
    <name>24</name>
    <main>﻿त्वामव्ययं    विभुमचिन्त्यमसंख्यमाद्यं    
ब्रह्माणमीश्वरमनंतमनंगकेतुम्    
योगीश्वरं    विदित-योगमनेकमेकं    
ज्ञान-स्वरूपममलं    प्रवदन्ति    सन्तः    ॥२४॥</main>
    <bottom>सज्जन पुरुष आपको शाश्वत, विभु, अचिन्त्य, असंख्य, आद्य, ब्रह्मा, ईश्वर, अनन्त, अनंगकेतु, योगीश्वर, विदितयोग, अनेक, एक ज्ञानस्वरुप और अमल कहते हैं |</bottom>
  </page>
  <page>
    <name>25</name>
    <main>﻿बुद्धस्त्वमेव    विबुधार्चित    बुद्धि    बोधात्    
त्वं    शंकरोऽसि    भुवन-त्रय-शंकरत्वात्    
धातासि    धीर    शिव-मार्ग    विधेर्विधानाद्    
व्यक्तं    त्वमेव    भगवन्पुरुषोत्तमोऽसि    ॥२५॥</main>
    <bottom>देव अथवा विद्वानों के द्वारा पूजित ज्ञान वाले होने से आप ही बुद्ध हैं| तीनों लोकों में शान्ति करने के कारण आप ही शंकर हैं| हे धीर! मोक्षमार्ग की विधि के करने वाले होने से आप ही ब्रह्मा हैं| और हे स्वामिन्! आप ही स्पष्ट रुप से मनुष्यों में उत्तम अथवा नारायण हैं |</bottom>
  </page>
  <page>
    <name>26</name>
    <main>﻿तुभ्यं    नमस्त्रिभुवनार्तिहराय    नाथ!    
तुभ्यं    नमः    क्षिति-तलामल-भूषणाय    
तुभ्यं    नमस्त्रिजगतः    परमेश्वराय    
तुभ्यं    नमो    जिन!    भवोदधिशोषणाय    ॥२६॥</main>
    <bottom>हे स्वामिन्! तीनों लोकों के दुःख को हरने वाले आपको नमस्कार हो, प्रथ्वीतल के निर्मल आभुषण स्वरुप आपको नमस्कार हो, तीनों जगत् के परमेश्वर आपको नमस्कार हो और संसार समुन्द्र को सुखा देने वाले आपको नमस्कार हो|</bottom>
  </page>
  <page>
    <name>27</name>
    <main>﻿को    विस्मयोऽत्र    यदि    नाम    गुणैरशेषै    
स्त्वं    संश्रितो    निरवकाशतया    मुनीशः!    
दोषैरूपात्तविविधाश्रय-    जात-गर्वैः    
स्वप्नान्तरेऽपि    न    कदाचिदपीक्षितोऽसि    ॥२७॥</main>
    <bottom>हे मुनीश! अन्यत्र स्थान न मिलने के कारण समस्त गुणों ने यदि आपका आश्रय लिया हो तो तथा अन्यत्र अनेक आधारों को प्राप्त होने से अहंकार को प्राप्त दोषों ने कभी स्वप्न में भी आपको न देखा हो तो इसमें क्या आश्चर्य?</bottom>
  </page>
  <page>
    <name>28</name>
    <main>﻿उच्चैरशोक    तरु-संश्रितमुन्मयूख    
माभाति    रूपममलं    भवतो    नितान्तम्    
स्पष्टोल्लसत्किरणमस्त-    तमो-वितानं    
बिम्बं    रवेरिव    पयोधर-पार्श्ववर्ति   ॥२८॥</main>
    <bottom>ऊँचे अशोक वृक्ष के नीचे स्थित, उन्नत किरणों वाला, आपका उज्ज्वल रुप जो स्पष्ट रुप से शोभायमान किरणों से युक्त है, अंधकार समूह के नाशक, मेघों के निकट स्थित सूर्य बिम्ब की तरह अत्यन्त शोभित होता है |</bottom>
  </page>
  <page>
    <name>29</name>
    <main>﻿सिंहासने    मणि-मयूख-शिखा-विचित्रे    
विभ्राजते    तव    वपुः    कनकावदातम्    
बिम्बं    वियद्विलसदंशुलता-    वितानं    
तुंगोदयाद्रिशिरसीव    सहस्त्र-रश्मेः    ॥२९॥</main>
    <bottom>मणियों की किरण-ज्योति से सुशोभित सिंहासन पर, आपका सुवर्ण कि तरह उज्ज्वल शरीर, उदयाचल के उच्च शिखर पर आकाश में शोभित, किरण रुप लताओं के समूह वाले सूर्य मण्डल की तरह शोभायमान हो रहा है|</bottom>
  </page>
  <page>
    <name>30</name>
    <main>﻿कुन्दावदात    चल-चामर-चारु-शोभं    
विभ्राजते    तव    वपुः    कलधौत-कान्तम्    
उद्यच्छशांक-शुचि-निर्झर    वारि-धार    
मुच्चैस्तटं    सुरगिरेरिव    शातकौम्भम्    ॥३०॥</main>
    <bottom>कुन्द के पुष्प के समान धवल चँवरों के द्वारा सुन्दर है शोभा जिसकी, ऐसा आपका स्वर्ण के समान सुन्दर शरीर, सुमेरुपर्वत, जिस पर चन्द्रमा के समान उज्ज्वल झरने के जल की धारा बह रही है, के स्वर्ण निर्मित ऊँचे तट की तरह शोभायमान हो रहा है|</bottom>
  </page>
  <page>
    <name>31</name>
    <main>﻿छत्रत्रयं    तव    विभाति    शशांक-कान्त    
मुच्चैःस्थितं    स्थगित-भानु-कर    प्रतापम्    
मुक्ता-फल-प्रकर-जाल    विवृद्ध-शोभं    
प्रख्यापयत्त्रिजगतः    परमेश्वरत्वम्  ॥३१॥</main>
    <bottom>चन्द्रमा के समान सुन्दर, सूर्य की किरणों के सन्ताप को रोकने वाले, तथा मोतियों के समूहों से बढ़ती हुई शोभा को धारण करने वाले, आपके ऊपर स्थित तीन छत्र, मानो आपके तीन लोक के स्वामित्व को प्रकट करते हुए शोभित हो रहे हैं|</bottom>
  </page>
  <page>
    <name>32</name>
    <main>﻿गम्भीर-तार-रव-पूरित-दिग्विभाग    
स्त्रैलोक्य-लोक-शुभ-संगम-भूति-दक्षः    
सद्धर्मराज-जय-घोषण    घोषकः    सन्    
खे    दुन्दुभिर्ध्वनति    ते    यशसः    प्रवादी    ॥३२॥</main>
    <bottom>गम्भीर और उच्च शब्द से दिशाओं को गुञ्जायमान करने वाला, तीन लोक के जीवों को शुभ विभूति प्राप्त कराने में समर्थ और समीचीन जैन धर्म के स्वामी की जय घोषणा करने वाला दुन्दुभि वाद्य आपके यश का गान करता हुआ आकाश में शब्द करता है|</bottom>
  </page>
  <page>
    <name>33</name>
    <main>﻿मन्दार-सुन्दर-नमेरू-सुपारिजात 
सन्तानकादि-कुसुमोत्कर- वृष्टि-रुद्धा 
गन्धोद-बिन्दु-शुभ-मन्द मरुत्प्रपाता 
दिव्या दिवः पतति ते वचसां ततिर्वा ॥३३॥</main>
    <bottom>सुगंधित जल बिन्दुओं और मन्द सुगन्धित वायु के साथ गिरने वाले श्रेष्ठ मनोहर मन्दार, सुन्दर, नमेरु, पारिजात, सन्तानक आदि कल्पवृक्षों के पुष्पों की वर्षा आपके वचनों की पंक्तियों की तरह आकाश से होती है । (छठवां प्रातिहार्य “पुष्पवृष्टि”)</bottom>
  </page>
  <page>
    <name>34</name>
    <main>﻿शुम्भत्प्रभा-वलय भूरिविभा विभोस्ते 
लोक-त्रये द्युतिमतां द्युतिमाक्षिपन्ती 
प्रोद्यद्यिवाकर निरन्तर- भूरि-संख्या 
दीप्त्या जयत्यपि निशामपि सोम-सौम्याम् ॥३४॥</main>
    <bottom>हे प्रभो! तीनों लोकों के कान्तिमान पदार्थों की प्रभा को तिरस्कृत करती हुई आपके मनोहर भामण्डल की विशाल कान्ति, एक साथ उगते हुए अनेक सूर्यों की कान्ति से युक्त होने पर भी चन्द्रमा से अधिक शीतलता, सौम्यता प्रदान करने वाली है । (सातवां प्रातिहार्य “भामण्डल”)|</bottom>
  </page>
  <page>
    <name>35</name>
    <main>﻿स्वर्गापवर्ग-गम-मार्ग विमार्गणेष्टः 
सद्धर्म-तत्व-कथनैक-पटुस्त्रिलोक्याः 
दिव्य-ध्वनिर्भवति ते विशदार्थ-सर्व 
भाषा-स्वभाव-परिणाम-गुणैः प्रयोज्यः ॥३५॥</main>
    <bottom>आपकी दिव्यध्वनि स्वर्ग और मोक्ष का मार्ग बताने में सक्षम, तीन लोक के जीवों को समीचीन धर्म का कथन करने में समर्थ, स्पष्ट अर्थ वाली, समस्त भाषाओं में परिवर्तित करने वाले स्वाभाविक गुण से सहित होती है । (आठवां प्रातिहार्य “दिव्यध्वनि”)</bottom>
  </page>
  <page>
    <name>36</name>
    <main>﻿उन्निद्र-हेम-नव-पंकज-पुंज-कान्ती 
पर्युल्लसन्नख-मयूख-शिखाभिरामौ 
पादौ पदानि तव यत्र जिनेन्द्र! धत्तः 
पद्मानि तत्र विबुधाः परिकल्पयन्ति ॥३६॥</main>
    <bottom>नव विकसित स्वर्ण कमलों के समान शोभायमान नखों की किरण प्रभा से सुन्दर आपके चरण जहाँ पड़ते हैं वहाँ देव गण स्वर्णमयी कमलों की रचना करते जाते हैं ।</bottom>
  </page>
  <page>
    <name>37</name>
    <main>﻿इत्थं यथा तव विभूतिरभूज्जिनेन्द्र! 
धर्मोपदेशन-विधौ न तथा परस्य 
यादृक्प्रभा दिनकृतः प्रहतान्धकारा 
तादृक्कुतो ग्रहगणस्य विकासिनोऽपि ॥३७॥</main>
    <bottom>हे जिनेन्द्र! इस प्रकार धर्मोपदेश के कार्य में जैसा आपका ऐश्‍वर्य होता है, वैसा अन्य देवों को कभी प्राप्त नहीं होता। अंधकार को नष्ट करने वाली जैसी प्रभा सूर्य की होती है वैसी अन्य प्रकाशमान भी ग्रहों की कैसे हो सकती है?</bottom>
  </page>
  <page>
    <name>38</name>
    <main>﻿श्च्योतन्मदाविल-विलोल-कपोल-मूलं 
मत्तभ्रमद् भ्रमर-नाद-विवृद्ध-कोपम् 
ऐरावताभमिभमुद्धतमापतन्तं 
दृष्ट्वा भयं भवति नो भवदाश्रितानाम् ॥३८॥</main>
    <bottom>आपके आश्रित मनुष्यों को, झरते हुए मद जल से जिसके गण्डस्थल मलीन, कलुषित तथा चंचल हो रहे है और उन पर उन्मत्त होकर मंडराते हुए काले रंग के भौरे अपने गुजंन से क्रोध बढा़ रहे हों ऐसे ऐरावत की तरह उद्दण्ड, सामने आते हुए हाथी को देखकर भी, भय नहीं होता|</bottom>
  </page>
  <page>
    <name>39</name>
    <main>﻿भिन्नेभ-कुम्भ-गलदुज्जवल-शोणिताक्त 
मुक्ता-फल-प्रकर-भूषित-भूमिभागः 
बद्ध-क्रमः क्रम-गतं हरिणाधिपोऽपि 
नाक्रामति क्रम-युगाचल-संश्रितं ते ॥३९॥</main>
    <bottom>सिंह, जिसने हाथी का गण्डस्थल विदीर्ण कर, गिरते हुए उज्ज्वल तथा रक्तमिश्रित गजमुक्ताओं से पृथ्वी तल को विभूषित कर दिया है तथा जो छलांग मारने के लिये तैयार है वह भी अपने पैरों के पास आये हुए ऐसे पुरुष पर आक्रमण नहीं करता जिसने आपके चरण युगल रुप पर्वत का आश्रय ले रखा है|</bottom>
  </page>
  <page>
    <name>40</name>
    <main>﻿कल्पांत-काल-पवनोद्धत-वह्नि-कल्पं 
दावानलं ज्वलितमुज्जवलमुत्स्फुलिंगम् 
विश्वं जिघत्सुमिव सम्मुखमापतन्तं 
त्वन्नाम-कीर्तन-जलं शमयत्यशेषम् ॥४०॥</main>
    <bottom>आपकी नाम स्मरणरुपी जलधारा, प्रलयकाल की वायु से उद्धत, प्रचण्ड अग्नि के समान प्रज्वलित, उज्ज्वल चिनगारियों से युक्त, संसार को भक्षण करने की इच्छा रखने वाले की तरह सामने आती हुई वन की अग्नि को पूर्ण रुप से बुझा देती है ।</bottom>
  </page>
  <page>
    <name>41</name>
    <main>﻿रक्तेक्षणं समद-कोकिल-कण्ठ-नीलं 
क्रोधोद्धतं फणिनमुत्फणमापतन्तम् 
आक्रामति क्रम-युगेण निरस्त-शंकः 
स्त्वन्नाम-नाग-दमनी हृदि यस्य पुंसः ॥४१॥</main>
    <bottom>जिस पुरुष के ह्रदय में नाम स्मरणरुपी-नागदमनी नामक औषध मौजूद है, वह पुरुष लाल लाल आँखों वाले, मदयुक्त कोयल के कण्ठ की तरह काले, क्रोध से उद्धत और ऊपर को फण उठाये हुए, सामने आते हुए सर्प को निःशंक निर्भय होकर पुष्पमाला की भांति दोनों पैरों से लाँघ जाता है |</bottom>
  </page>
  <page>
    <name>42</name>
    <main>﻿वल्गत्तुरंग-गज-गर्जित-भीमनाद-
माजौ बलं बलवतामपि भूपतीनाम्! 
उद्यद्दिवाकर मयूख शिखापविद्धं 
त्वत्कीर्तनात्तम इवाशु भिदामुपैति ॥४२॥</main>
    <bottom>आपके यशोगान से युद्धक्षेत्र में उछलते हुए घोडे़ और हाथियों की गर्जना से उत्पन भयंकर कोलाहल से युक्त पराक्रमी राजाओं की भी सेना, उगते हुए सूर्य किरणों की शिखा से वेधे गये अंधकार की तरह शीघ्र ही नाश को प्राप्त हो जाती है |</bottom>
  </page>
  <page>
    <name>43</name>
    <main>﻿कुन्ताग्र-भिन्न-गज-शोणित-वारिवाह 
वेगावतार-तरणातुर-योध-भीमे 
युद्धे जयं विजित-दुर्जय-जेय-पक्षा- 
स्त्वत्पाद-पंकज-वनाश्रयिणो लभन्ते ॥४३॥</main>
    <bottom>हे भगवन् ! आपके चरण कमलरुप वन का सहारा लेने वाले पुरुष, भालों की नोकों से छेद गये हाथियों के रक्त रुप जल प्रवाह में पडे़ हुए, तथा उसे तैरने के लिये आतुर हुए योद्धाओं से भयानक युद्ध में, दुर्जय शत्रु पक्ष को भी जीत लेते हैं ।</bottom>
  </page>
  <page>
    <name>44</name>
    <main>﻿अम्भोनिधौ क्षुभित-भीषण-नक्र-चक्र 
पाठीन-पीठ-भय-दोल्वण-वाडवाग्नौ 
रंगत्तरंग-शिखर-स्थित-यान-पात्रा 
स्त्रासं विहाय भवतःस्मरणाद् व्रजन्ति ॥४४॥</main>
    <bottom>क्षोभ को प्राप्त भयंकर मगरमच्छों के समूह और मछलियों के द्वारा भयभीत करने वाले दावानल से युक्त समुद्र में विकराल लहरों के शिखर पर स्थित है जहाज जिनका, ऐसे मनुष्य, आपके स्मरण मात्र से भय छोड़कर पार हो जाते हैं |</bottom>
  </page>
  <page>
    <name>45</name>
    <main>﻿उद्भूत-भीषण-जलोदर-भार-भुग्नाः 
शोच्यां दशामुपगता्श्चुतजीविताशाः 
त्वत्पाद-पंकज -रजोऽमृत-दिग्ध-देहा 
मर्त्या भवन्ति मकरध्वज-तुल्यरूपाः ॥४५॥</main>
    <bottom>उत्पन्न हुए भीषण जलोदर रोग के भार से झुके हुए, शोभनीय अवस्था को प्राप्त और नहीं रही है जीवन की आशा जिनके, ऐसे मनुष्य आपके चरण कमलों की रज रुप अमृत से लिप्त शरीर होते हुए कामदेव के समान रुप वाले हो जाते हैं |</bottom>
  </page>
  <page>
    <name>46</name>
    <main>﻿आपाद-कण्ठमुरू-श्रृंखल-वेष्टितांगा 
गाढं बृहन्निगड-कोटि-निघृष्ट-जंघाः 
त्वन्नाम-मंत्रमनिशं मनुजाः स्मरन्तः 
सद्यः स्वयं विगत-बन्ध-भया भवन्ति ॥४६॥</main>
    <bottom>जिनका शरीर पैर से लेकर कण्ठ पर्यन्त बडी़-बडी़ सांकलों से जकडा़ हुआ है और विकट सघन बेड़ियों से जिनकी जंघायें अत्यन्त छिल गईं हैं ऐसे मनुष्य निरन्तर आपके नाममंत्र को स्मरण करते हुए शीघ्र ही बन्धन मुक्त हो जाते है |</bottom>
  </page>
  <page>
    <name>47</name>
    <main>﻿मत्तद्विपेन्द्र-मृगराज-दवानलाहि- 
संग्राम-वारिधि-महोदर बन्धनोत्थम् 
तस्याशु नाशमुपयाति भयं भियेव 
यस्तावकं स्तवमिमं मतिमानधीते ॥४७॥</main>
    <bottom>जो बुद्धिमान मनुष्य आपके इस स्तवन को पढ़ता है उसका मत्त हाथी, सिंह, दवानल, युद्ध, समुद्र जलोदर रोग और बन्धन आदि से उत्पन्न भय मानो डरकर शीघ्र ही नाश को प्राप्त हो जाता है |</bottom>
  </page>
  <page>
    <name>48</name>
    <main>﻿स्तोत्रस्त्रजं तव जिनेन्द्र गुणैर्निबद्धां 
भक्त्या मया विविध-वर्ण-विचित्रपुष्पाम् 
धत्ते जनो य इह कंठगतामजस्रं 
तं मानतुंगमवशा समुपैति लक्ष्मीः ॥४८॥</main>
    <bottom>हे जिनेन्द्र देव! इस जगत् में जो लोग मेरे द्वारा भक्तिपूर्वक (ओज, प्रसाद, माधुर्य आदि) गुणों से रची गई नाना अक्षर रुप, रंग बिरंगे फूलों से युक्त आपकी स्तुति रुप माला को कंठाग्र करता है उस उन्नत सम्मान वाले पुरुष को अथवा आचार्य मानतुंग को स्वर्ग मोक्षादि की विभूति अवश्य प्राप्त होती है |</bottom>
  </page>
</book>
