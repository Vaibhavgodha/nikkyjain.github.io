<book>
  <page>
    <name>01</name>
    <main>﻿दर्शनं देव-देवस्य, दर्शनं पापनाशनं
दर्शनं स्वर्ग-सोपानं, दर्शनं मोक्षसाधनं ॥१॥</main>
    <bottom>﻿देवों के देव(जिनेन्द्रदेव) का दर्शन पाप का नाश करने वाला,स्वर्ग जाने के लिए सीढ़ी के समान तथा मोक्ष का साधन है</bottom>
  </page>
  <page>
    <name>02</name>
    <main>﻿दर्शनेन जिनेन्द्राणाम, साधूनां वन्दनेन च,
न चिरं तिष्ठते पापं, छिद्रहस्ते यथोदकम ॥२॥</main>
    <bottom>﻿श्री जिनेन्द्र देव के दर्शन करने से और साधुओं की वन्दना करने से पाप बहुत दिनों तक नहीं ठहरते,जैसे छिद्र होने से हाथों में पानी नहीं ठहरता(धीरे धीरे चू जाता है,इसी तरह पाप धीरे-धीरे दूर होने लगते हैं)</bottom>
  </page>
  <page>
    <name>03</name>
    <main>﻿वीतराग-मुखं दृष्टवा, पदम्-राग-समप्रभम
जन्म-जन्म-कृतं पापं, दर्शनेन विनश्यति ॥३॥</main>
    <bottom>﻿पदमरागमणि के समान शोभनीक श्री वीतराग भगवान का मुख देखकर अनेक जन्मों के किये हुए पाप दर्शन से नष्ट हो जाते हैं</bottom>
  </page>
  <page>
    <name>04</name>
    <main>﻿दर्शनं जिन-सूर्यस्य, संसार-ध्वांत-नाशनम
बोधनं चित्त-पदमस्य, समस्तार्थ-प्रकाशनम ॥४॥</main>
    <bottom>﻿सूर्य के समान श्री जिनेन्द्रदेव के दर्शन करने से सांसारिक अंधकार नष्ट होता है,चित्तरूपी कमल खिलता है और सर्व पदार्थ प्रकाश में आते हैं और जाने जाते हैं</bottom>
  </page>
  <page>
    <name>05</name>
    <main>﻿दर्शनं जिन चन्द्रस्य, सद्धर्म्मामृत-वर्षणं
जन्मदाह-विनाशाय, वर्धनं सुख-वारिधेः ॥५॥</main>
    <bottom>﻿चन्द्रमा के समान श्री जिनेन्द्रदेव का दर्शन करने से सद धर्म रूपी अमृत की वर्षा होती है,बार-बार जन्म लेने का दाह मिटता है और सुख रूपी समुद्र की वृद्धि होती है</bottom>
  </page>
  <page>
    <name>06</name>
    <main>﻿जीवादि-तत्त्व-प्रतिपादकाय, सम्यक्त्व-मुख्याष्ट-गुणाश्रयाय
प्रशान्तरूपाय दिगम्बराय, देवाधि-देवाय नमो जिनाय ॥६॥</main>
    <bottom>﻿श्री देवाधिदेव जिनेन्द्र को नमस्कार हो,जो जीव आदि सात तत्त्वों के बताने वाले,सम्यक्त्व आदि गुणों के स्वामी,शान्त रूप तथा दिगम्बर हैं</bottom>
  </page>
  <page>
    <name>07</name>
    <main>﻿चिदानंदैक-रूपाय, जिनाय परमात्मने
परमात्म-प्रकाशाय, नित्यं सिद्धात्मने नमः ॥७॥</main>
    <bottom>﻿श्री सिद्धात्मा को जो चिदानन्द रूप हैं, अष्ट कर्मों को जीतने वाले हैं, परमात्मस्वरूप के प्रकाशित होने के लिए नित्य नमस्कार हो</bottom>
  </page>
  <page>
    <name>08</name>
    <main>﻿अन्यथा शरणं नास्ति, त्वमेव शरणं मम
तस्मात्कारुण्य-भावेन, रक्ष-रक्ष जिनेश्वर ॥८॥</main>
    <bottom>﻿हे जिनेश्वर! आप ही मुझे शरण में रखने वाले हो,आपके सिवा और कोई शरण नहीं है। इसलिए कृपापूर्वक संसार के दुःखों से मेरी रक्षा कीजिये।मैं आपकी शरण में हूँ</bottom>
  </page>
  <page>
    <name>09</name>
    <main>﻿नहि त्राता नहि त्राता, नहि त्राता जगत्त्रये
वीतरागात्परो देवो, न भूतो न भविष्यति ॥९॥</main>
    <bottom>﻿तीन लोक के बीच अपना कोई रक्षक नहीं है,यदि कोई है तो हे वीतराग देव! आप ही हैं क्योंकि आप के समान न तो कोई देव हुआ है और न आगे होगा</bottom>
  </page>
  <page>
    <name>10</name>
    <main>﻿जिने भक्तिर्जिने भक्ति-र्जिने भक्तिर्दिने-दिने
सदा मेSस्तु सदा मेSस्तु सदा मेSस्तु भवे-भवे ॥१०॥</main>
    <bottom>﻿मैं यह आकांक्षा करता हूँ कि जिनेन्द्र भगवान में मेरी भक्ति दिन-दिन और प्रत्येक भव में बनी रहे</bottom>
  </page>
  <page>
    <name>11</name>
    <main>﻿जिनधर्मविनिर्मुक्तो, मा भवेच्चक्र वर्त्यपि
स्याच्चेटोSपि दरिद्रोSपि, जिनधर्मानुवासितः ॥११॥</main>
    <bottom>﻿जिनधर्मरहित चक्रवर्ती होना भी अच्छा नहीं, जिनधर्म का धारी दास तथा दरिद्री हो तो भी अच्छा है</bottom>
  </page>
  <page>
    <name>12</name>
    <main>﻿जन्म-जन्म-कृतं-पापं, जन्मकोटि-मुपार्जितम
जन्म-मृत्यु-जरा-रोगं, हन्यते जिनदर्शनात ॥१२॥</main>
    <bottom>﻿जिनेन्द्र के दर्शन से करोड़ों जन्मों के किये हुए पाप तथा जन्म जरा मृत्यु रूपी तीव्र रोग अवश्य-अवश्य नष्ट हो जाते हैं</bottom>
  </page>
  <page>
    <name>13</name>
    <main>﻿अद्याभवत सफलता नयन-द्वयस्य
देव! त्वदीय-चरणाम्बुज-वीक्षणेन
अद्य त्रिलोकतिलक! प्रतिभासते मे
संसार-वारिधिरयं चुलुक-प्रमाणं ॥१३॥</main>
    <bottom>﻿हे देवाधिदेव! आपके कल्याणकारी चरण कमलों के दर्शन से मेरे दोनों नेत्र आज सफल हुए। हे तीनों लोकों के श्रृंगार रूप तेजस्वी लोकोत्तर पुरुषोत्तम! आपके प्रताप से, मेरा संसार रूपी समुद्र हाथ में लिये (चुल्लू भर) पानी के समान प्रतीत होता है,आपके प्रताप से मैं सहज ही संसार-समुद्र से पार हो जाऊँगा ।</bottom>
  </page>
</book>
