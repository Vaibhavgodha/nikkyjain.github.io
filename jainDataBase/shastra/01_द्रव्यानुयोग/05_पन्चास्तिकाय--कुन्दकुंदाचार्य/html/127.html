<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='126.html'><img src='../../../../../images/common/prev.jpg' id=next height=50 width=50/></a>
      <a href='128.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब गति नाम-कर्म और आयु-कर्म से रचित होने के कारण देवत्व आदि के अनात्म-स्वभावत्व दिखाते हैं; अथवा जो कोई कहते हैं कि जगत में अन्य-अन्य नहीं है, देव मरकर देव ही और मनुष्य मरकर मनुष्य ही होते हैं; उनका निषेध करने के लिए यह गाथा कहते हैं --</font></div>
    <h3 class=mainTitle align=center><font color=maroon> ﻿खीणे पुव्वणिबद्धे गदिणामे आउसे च ते वि खलु (११९)<br>पापुण्णंति य अण्णं गदिमाउस्सं सलेस्सवसा ॥१२७॥<br> </font></h3>
  <div class=bottomContainer id=bottomTxt129 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿पूर्व-बद्ध गति नाम-कर्म और आयु-कर्म क्षीण होने पर वे ही जीव अपनी लेश्या के वश से वास्तव में अन्य गति और अन्य आयु को प्राप्त होते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha127 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha127 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha127-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>गति आयु जो पूरव बंधे जब क्षीणता को प्राप्त हों<br>अन्य गति को प्राप्त होता जीव लेश्या वश अहो ॥११९॥</div><br><p>यहाँ, गति-नाम-कर्म और आयु-नाम-कर्म के उदय से निष्पन्न होते हैं इसलिये देवत्वादि अनात्म-स्वभाव-भूत हैं (<font color=DarkSlateGray>अर्थात्‌ देवत्व, मनुष्यत्व, तिर्यंचत्व और नारकत्व आत्मा का स्वभाव नहीं है</font>) ऐसा दर्शाया गया है ।</p><br><p>जीवों को, जिसका फ़ल प्रारम्भ हो जाता है ऐसा अमुक गति-नाम-कर्म और अमुक आयु-नाम-कर्म क्रमशः क्षय को प्राप्त होता है । ऐसा होने पर भी उन्हें <sup>१</sup>कषाय-अनुरंजित योग-प्रवृत्ति-रूप लेश्या अन्य गति और अन्य आयुष का बीज होती है (<font color=DarkSlateGray>अर्थात्‌ लेश्या अन्य गति-नाम-कर्म और अन्य आयुष-कर्म का कारण होती है</font>), इसलिये उसके उचित ही अन्य गति तथा अन्य आयुष वे प्राप्त करते हैं । इस प्रकार <sup>२</sup>क्षीण-अक्षीणपने को प्राप्त होने पर भी पुनः-पुनः नवीन उत्पन्न होने वाले गतिनामकर्म और आयुषकर्म (<font color=DarkSlateGray>प्रवाहरूप से</font>) यद्यपि वे अनात्म-स्वभाव-भूत हैं तथापि चिरकाल (<font color=DarkSlateGray>जीवों के</font>) साथ साथ रहते हैं इसलिये, आत्मा को नहीं चेतने वाले जीव संसरण करते हैं (<font color=DarkSlateGray>अर्थात्‌ आत्मा का अनुभव नहीं करने वाले जीव संसार में परिभ्रमण करते हैं</font>) ॥११९॥</p><br><span class=shortFont><sup>१</sup>कषाय-अनुरंजित = कषायरंजित, कषाय से रंगी हुई (<font color=DarkSlateGray>कषाय से अनुरंजित योग-प्रवृत्ति सो लेश्या है</font>) ।<br><sup>२</sup>पहले के कर्म क्षीण होते हैं और बाद के अक्षीण-रूप से वर्तते हैं । </span></font></td>
    <td id=gatha127-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>गति नाम आयु कर्म पूर्वनिबद्ध ज्यों ही क्षीण हो<br>तब अन्य आयु गति को स्व लेश्या वश प्राप्त हो ॥१२७॥</div><br><p>क्रम से फल देकर क्षीण होने पर । किनके क्षीण होने पर ? पूर्वनिबद्ध, पूर्वोपार्जित गति नाम-कर्म और आयु के क्षीण होने पर वास्तव में वे ही जीवरूप कर्ता प्राप्त करते हैं। वे किसे प्राप्त करते हैं ? भवान्तर में (<font color=DarkSlateGray>दूसरे भव में</font>) मनुष्यगति की अपेक्षा अन्य नवीन देवगति आदि गति नाम और आयु को प्राप्त करते हैं । वे कैसे होते हुए इन्हें प्राप्त करते हैं ? अपनी लेश्या वश, अपने परिणामों के अधीन हो इन्हें प्राप्त करते हैं ।</p><br><p>वह इसप्रकार -- 'चण्ड (<font color=DarkSlateGray>तीव्र क्रोधादि सहित</font>), वैर नहीं छोडने-वाला, कलह / युद्ध-प्रिय, धर्म-दया से रहित, दुष्ट, दूसरों के वश नहीं होनेवाला-ये कृष्ण लेश्यावाले के लक्षण हैं ।' इत्यादि रूप से कृष्ण आदि छह लेश्याओं के लक्षण `गोम्मटसार शास्त्र' आदि में विस्तार से कहे गए हैं; उन्हें यहाँ नहीं कह रहे हैं । यहाँ उन्हें क्यों नहीं कह रहे हैं ? अध्यात्म-ग्रंथ होने से उन्हें यहाँ नहीं कह रहे हैं;</p><br><p>तथापि संक्षेप से यहाँ कहते हैं कषाय के उदय से अनुरंजित योग प्रवृत्ति लेश्या है और वह गति नाम-कर्म का बीज, कारण है; उस कारण उसका विनाश करना चाहिए । उसका विनाश कैसे करें ? यदि ऐसा प्रश्न हो तो कहते हैं -- क्रोध, मान, माया, लोभ रूप चार कषाय के उदय से भिन्न और अनन्त ज्ञान, दर्शन, सुख, वीर्य रूप अनन्त चतुष्टय से अभिन्न परमात्मा में जब भावना की जाती है; तब कषायोदय का विनाश होता है । उस भावना / तद्रूप परिणमन के लिए ही शुभाशुभ मन-वचन-काय के व्यापार का परिहार होने पर तीनों योगों का अभाव है और कषायोदय से रंजित योग प्रवृत्ति रूप लेश्या का विनाश है। उसका अभाव होने पर गति नामकर्म, आयुकर्म का अभाव होता है; उन दोनों का अभाव होने पर अक्षय अनन्त सुख आदि गुण का, मोक्ष का लाभ होता है, ऐसा सूत्र का अभिप्राय है ॥१२७॥</p></font></td>
      </tbody></table></div>
</body>
</html>
