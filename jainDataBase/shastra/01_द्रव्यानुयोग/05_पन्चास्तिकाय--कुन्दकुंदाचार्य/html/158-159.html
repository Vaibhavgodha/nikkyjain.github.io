<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='157.html'><img src='../../../../../images/common/prev.jpg' id=next height=50 width=50/></a>
      <a href='160.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब चार द्रव्य-घाति-कर्म और मोक्ष के हेतु-भूत परम-संवर रूप भाव-मोक्ष को कहते हैं</font></div>
    <h3 class=mainTitle align=center><font color=maroon> ﻿हेदुमभावे णियमा जायदि णाणिस्स आसवणिरोधो (१५०) <br>आसवभावेण बिणा जायदि कम्मस्स दु णिरोधो ॥१५८॥<br>कम्मस्साभावेण य सव्वण्हू सव्वलोगदरसी य (१५१)<br>पावदि इंदियरहिदं अव्वाबाहं सुहमणंतं ॥१५१॥ <br> </font></h3>
  <div class=bottomContainer id=bottomTxt157 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿हेतु के अभाव में ज्ञानी के नियम से आस्रव का निरोध होता है तथा आस्रव भाव के नहीं होने से कर्म का निरोध हो जाता है । कर्म का अभाव होने पर सर्वज्ञ और सर्वलोकदर्शी होते हुए इन्द्रिय रहित अव्याबाध अनन्त सुख को प्राप्त होते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha158-159 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha158-159 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha158-159-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>मोहादि हेतु अभाव से ज्ञानी निरास्रव नियम से<br>भावास्रवों के नाश से ही कर्म का आस्रव रुके ॥१५०॥<br>कर्म आस्रव रोध से सर्वत्र समदर्शी बने<br>इन्द्रिसुख से रहित अव्याबाध सुख को प्राप्त हों ॥१५१॥</div><br><p>यह, <sup>१</sup>द्रव्य-कर्म-मोक्ष के हेतु-भूत परम-संवर-रूप से भाव-मोक्ष के स्वरूप का कथन है ।</p><br><p>आस्रव का हेतु वास्तव में जीव का मोह-राग-द्वेष-रूप भाव है । ज्ञानी को उसका अभाव होता है । उसका अभाव होने पर आश्रव-भाव का अभाव होता है । आश्रव-भाव का अभाव होने पर कर्म का अभाव होता है । कर्म का अभाव होने पर सर्वज्ञता, सर्वदर्शिता और अव्याबाध, <sup>२</sup>इन्द्रिय-व्यापारातीत, अनन्त सुख होता है । यह <sup>३</sup>जीवन्मुक्ति नाम का भावमोक्ष है । 'किस प्रकार' ? ऐसा प्रश्न किया जाय तो निम्नानुसार प्रकार स्पष्टीकरण है :-</p><br><p>यहाँ जो 'भाव' <sup>४</sup>विवक्षित है वह कर्मावृत (<font color=DarkSlateGray>कर्म से आवृत हुए</font>) चैतन्य की क्रमानुसार प्रवर्तती ज्ञप्ति-क्रिया-रूप है । वह (<font color=DarkSlateGray>क्रमानुसार प्रवर्तती ज्ञप्ति-क्रिया-रूप भाव</font>) वास्तव में संसारी को अनादिकाल से मोहनीय-कर्म के उदय का अनुसरण करती हुई परिणति के कारण अशुद्ध है, द्रव्य-कर्मास्रव का हेतु है ।  परन्तु वह (<font color=DarkSlateGray> क्रमानुसार प्रवर्तती ज्ञप्ति-क्रिया-रूप भाव</font>) ज्ञानी को मोह-राग-द्वेष-वाली परिणति-रूप से हानि को प्राप्त होता है इसलिये उसे आस्रव-भाव को निरोध होता है । इसलिये जिसे आश्रव-भाव का निरोध हुआ है ऐसे उस ज्ञानी को मोह के क्षय द्वारा अत्यंत निर्विकारपना होने से, जिसे अनादि-काल से अनन्त चैतन्य और (<font color=DarkSlateGray>अनन्त</font>) वीर्य मुंद गया है, ऐसा वह ज्ञानी (<font color=DarkSlateGray>क्षीण-मोह गुणस्थान में</font>) शुद्ध ज्ञप्ति-क्रिया-रूप से अंतर्मुहूर्त व्यतीत करके युगपद्‌ ज्ञानावरण, दर्शनावरण और अन्तराय का क्षय होने से कथंचित <sup>५</sup>कूटस्थ ज्ञान को प्राप्त करता है और इस प्रकार उसे ज्ञप्ति-क्रिया के रूप में क्रम-प्रवृत्ति का अभाव होने से भाव-कर्म का विनाश होता है ।</p><br><p>इसलिये कर्म  का अभाव होने पर वह वास्तव में भगवान सर्वज्ञ, सर्वदर्शी तथा इन्द्रिय-व्यापारातीत, अव्याबाध-अनंत-सुख वाला सदैव रहता है ।</p><br><p>इस प्रकार यह (<font color=DarkSlateGray>जो यहाँ कहा है वह</font>), <sup>६</sup>भाव-कर्म मोक्ष का <sup>७</sup>प्रकार तथा द्रव्य-कर्म मोक्ष का हेतु-भूत परम संवर का प्रकार है ॥१५०-१५१॥</p><br><span class=shortFont><sup>१</sup>द्रव्यकर्ममोक्ष = द्रव्यकर्म का सर्वथा छूट जाना, द्रव्यमोक्ष (<font color=DarkSlateGray>यहाँ भाव-मोक्ष का स्वरूप द्रव्य-मोक्ष के निमित्त-भूत परम-संवर-रूप से दर्शाया है।</font>)<br><sup>२</sup>इन्द्रिय-व्यापारातीत = इन्द्रिय व्यापार रहित ।<br><sup>३</sup>जीवन्मुक्ति = जीवित रहते हुए मुक्ति, देह होने पर भी मुक्ति ।<br><sup>४</sup>विवक्षित = कथन करना है ।<br><sup>५</sup>कूटस्थ = सर्वकाल एक रूप रहने वाला, अचल। (<font color=DarkSlateGray>ज्ञानावरणादि घातिकर्मों का नाश होने पर ज्ञान कहीं सर्वथा अपरिणामी नहीं हो जाता, परन्तु वह अन्य-अन्य ज्ञेयों को जानने रूप परिवर्तित नहीं होता- सर्वदा तीनों काल के समस्त ज्ञेयों को जानता रहता है, इसलिये उसे कथंचित कूटस्थ कहा है।</font>)<br><sup>६</sup>भावकर्म मोक्ष=भावकर्म का सर्वथा छूट जाना, भावमोक्ष । (<font color=DarkSlateGray>ज्ञप्ति-क्रिया में क्रम-प्रवृत्ति का अभाव होना वह भाव मोक्ष है अथवा सर्वज्ञ, सर्वदर्शीपने की और अनंतानान्दमयपने की प्रगटता वह भाव मोक्ष है ।</font>)<br><sup>७</sup>प्रकार = स्वरुप, रीत । </span></font></td>
    <td id=gatha158-159-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>हेतु अभाव में नियम से आस्रव निरोध हो ज्ञानि के<br>उन भाव आस्रव के बिना ही रोध कर्मों का बने ॥१५८॥<br>उन कर्म बिन सकलज्ञ सकल-पदार्थ-दर्शी हो वही<br>पाते अतीन्द्रिय अन्तरित निरबाध सुख को भी वही ॥१५९॥</div><br><p><b>हेदु अभावे</b> द्रव्य-प्रत्यय रूप हेतु का अभाव होने पर <b>णियमा</b> निश्चय से <b>जायदि</b> होता है । किनके होता है ? <b>णाणिस्स</b> ज्ञानी के होता है । वह क्या होता है ? <b>आसवणिरोधो</b> जीवाश्रित रागादि आस्रवों का निरोध होता है । <b>आसवभावेण विणा</b> भावास्रव स्वरूप के बिना (<font color=DarkSlateGray>भावास्रव नहीं होने पर</font>) <b>जायदि कम्मस्स दु णिरोधो</b> मोहनीय आदि चार घाति-रूप कर्म का निरोध, विनाश होता है । -- इसप्रकार प्रथम (<font color=DarkSlateGray>१५८वीं</font>) गाथा है ।</p><br><p><b>कम्मस्साभावेण य</b> और चार घाति-कर्म का अभाव होने पर <b>सव्वण्हू सव्वलोयदरिसी य</b> सर्वज्ञ और सर्व-लोक-दर्शी होते हुए । ऐसे होते हुए वे क्या करते हैं ? <b>पावदि</b> प्राप्त करते हैं । वे क्या प्राप्त करते हैं ? <b>सुहं</b> सुख प्राप्त करते हैं । वे किस विशेषता-वाला सुख प्राप्त करते हैं ? <b>इंदियरहिदं अव्वाबाहमणंत</b> अतीन्द्रिय, अव्याबाध और अनन्त सुख को प्राप्त करते हैं । -- इसप्रकार संक्षेप से भाव-मोक्ष जानना चाहिए ।</p><br><p>वह इसप्रकार -- वह भाव क्या है ? और मोक्ष क्या है ? ऐसा प्रश्न होने पर प्रत्युत्तर कहते हैं / देते हैं -- यहाँ विवक्षित कर्मावृत संसारी जीव का क्षायोपशमिक ज्ञान विकल्प-रूप तो भाव है; और वह अनादि मोहोदय वश राग, द्वेष, मोह से अशुद्ध है । अब, उस भाव का मोक्ष कहते हैं -- <ul><li>जब यह जीव आगम भाषा से कालादि लब्धि-रूप और अध्यात्म-भाषा से शुद्धात्मा के अभिमुख परिणाम-रूप स्व-सम्वेदन-ज्ञान प्राप्त करता है, तब सर्व-प्रथम मिथ्यात्व आदि सात प्रकृतियों के उपशम और क्षयोपशम से सराग सम्यग्दृष्टि होकर <li>पराश्रित धर्मध्यान के बहिरंग सहकारी होने के कारण पंच परमेष्ठी की भक्ति आदिरूप से 'अनन्त ज्ञानादि स्वरूप मैं हूँ' -- इत्यादि भावना स्वरूप आत्माश्रित धर्मध्यान को प्राप्तकर आगम कथित क्रम से असंयत सम्यग्दृष्टि आदि चार गुणस्थानों में से किसी भी गुणस्थान में दर्शन-मोह के क्षय से क्षायिक सम्यक्त्व कर तत्पश्चात् <li>अपूर्व आदि गुणस्थानों से प्रकृति और पुरुष के मध्य निर्मल विवेक ज्योति-रूप प्रथम शुक्ल-ध्यान का अनुभव कर राग-द्वेष रूप चारित्र-मोह के उदय का अभाव होने से चारित्र-मोह को विध्वस्त करने में समर्थ निर्विकार शुद्धात्मानुभूति-रूप वीतराग-चारित्र को प्राप्तकर मोह क्षयकर, <li>मोह क्षय के बाद क्षीण कषाय गुणस्थान में अन्तर्मुहूर्त-काल स्थित होकर अन्तिम समय में द्वितीय शुक्ल-ध्यान द्वारा युगपत् ज्ञानावरण, दर्शनावरण, अन्तराय -- इन तीन कर्मों का निर्मूलन कर केवलज्ञान आदि अनन्त चतुष्टय स्वरूप भाव-मोक्ष को प्राप्त होता है, </ol>ऐसा भावार्थ है ॥१५८-१५९॥</p><br><p>इसप्रकार भावमोक्ष के स्वरूप-कथनरूप से दो गाथायें पूर्ण हुईं ।</p></font></td>
      </tbody></table></div>
</body>
</html>
