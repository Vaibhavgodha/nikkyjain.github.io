<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='0271.html'><img src='../../../../../images/common/prev.jpg' id=next height=50 width=50/></a>
      <a href='029.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब मोक्ष साधकत्व सम्बन्धी प्रभुता गुण के माध्यम से सर्वज्ञ की सिद्धि के लिए, मुक्त अवस्था को प्राप्त आत्मा के केवल-ज्ञानादि रूप निरुपाधि-स्वरूप को दिखाते हैं</font></div>
    <h3 class=mainTitle align=center><font color=maroon> ﻿कम्ममलविप्पमुक्को उड्ढं लोगस्स अंतमधिगंता <br>सो सव्वणाणदरसी लहइ सुहमणिंदियमणंतं ॥२८॥<br> </font></h3>
  <div class=bottomContainer id=bottomTxt32 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿कर्ममल से विप्रमुक्त, ऊर्ध्व-लोक के अन्त को प्राप्त वे सर्वज्ञ-सर्वदर्शी आत्मा अनन्त अतीन्द्रिय सुख का अनुभव करते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha028 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha028 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha028-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>कर्म मल से मुक्त आतम मुक्ति कन्या को वरे<br>सर्वज्ञता समदर्शिता सह अनन्त-सुख अनुभव करे ॥२८॥</div><br><p>यहाँ मुक्तावस्था वाले आत्मा का निरुपाधि स्वरूप कहा है ।</p><br><p>आत्मा (<font color=DarkSlateGray>कर्म-रज के</font>) पर-द्रव्य-पने के कारण कर्म-रज से सम्पूर्ण-रूप से जिस क्षण छूटता है (<font color=DarkSlateGray>मुक्त होता है</font>), उसी क्षण (<font color=DarkSlateGray>अपने</font>) उर्ध्व-गमन-स्वभाव के कारण लोक के अंत को पाकर आगे गति-हेतु का अभाव होने से (<font color=DarkSlateGray>वहाँ</font>) स्थिर रहता हुआ, केवल-ज्ञान और केवल-दर्शन (<font color=DarkSlateGray>निज</font>) स्वरूप-भूत होने के कारण उनसे न छूटता हुआ अनन्त अनिन्द्रिय सुख का अनुभव करता है । उस मुक्त आत्मा को, <ol><li>भाव-प्राण-धारण जिसका लक्षण (<font color=DarkSlateGray>स्वरूप</font>) है ऐसा <b>जीवत्व</b> होता है; <li>चिद्रूप जिसका लक्षण है ऐसा <b>चेतयितृत्व</b> होता है; <li>चित्परिणाम जिसका लक्षण है ऐसा <b>उपयोग</b> होता है;<li>प्राप्त किये हुए समस्त (<font color=DarkSlateGray>आत्मिक</font>) अधिकारों की शक्तिमात्र-रूप <b>प्रभुत्व</b> होता है; <li>समस्त वस्तुओं से असाधारण ऐसे स्वरूप की निष्पत्ति-मात्र-रूप (<font color=DarkSlateGray>निज-स्वरूप को रचने-रूप</font>) <b>कर्तत्व</b> होता है;<li>स्वरूप-भूत स्वातन्त्र्य जिसका लक्षण है ऐसे सुख की उप्लाब्धि-रूप <b>भोक्तृत्व</b> होता है; <li>अतीत अनन्तर (<font color=DarkSlateGray>अन्तिम</font>) शरीर-प्रमाण अवगाह-परिणाम-रूप <b>देहप्रमाण-पना</b> होता है; और<li>उपाधि के सम्बन्ध से विविक्त ऐसा आत्यन्तिक (<font color=DarkSlateGray>सवर्था</font>) <b>अमूर्त-पना</b> होता है ।</ol>(<font color=DarkSlateGray>मुक्त-आत्मा को</font>) <ul><li><b>कर्म-संयुक्त-पना</b> तो होता ही नहीं, क्योंकि द्रव्य-कर्मों और भाव-कर्मों से विमुक्ति हुई है । द्रव्य-कर्म वे पुद्गल-स्कन्ध है और भाव-कर्म वे चिद-विवर्त हैं । <li>चित्शक्ति अनादी ज्ञानावरणादि-कर्मों के सम्पर्क से (<font color=DarkSlateGray>सम्बन्ध से</font>) संकुचित व्यापार-वाली होने के कारण ज्ञेय-भूत विश्व के (<font color=DarkSlateGray>समस्त पदार्थों के</font>) एक-एक देश में क्रमश: व्यापार करती हुई विवर्तन को प्राप्त होती है । किन्तु जब ज्ञानावरणादि-कर्मों का सम्पर्क विनष्ट होता है, तब वह ज्ञेय-भूत विश्व के सर्व देशों में युगपद व्यापार करती हुई कथंचित कूटस्थ होकर, अन्य विषय को प्राप्त न होती हुई <b>विवर्तन नहीं करती</b> । वह यह (<font color=DarkSlateGray>चित्शक्ति के विवर्तन का अभाव</font>), वास्तव में निश्चित (<font color=DarkSlateGray>नियत, अचल</font>) सर्वज्ञ-पने की सर्वदर्शी-पने की उपलब्धि है । <li>यही, द्रव्य-कर्मों के निमित्त-भूत भाव-कर्मों के <b>कर्तत्व का विनाश</b> है; <li>यही, विकार-पूर्वक अनुभव के अभाव के कारण औपाधिक सुख-दुःख-परिणामों के <b>भोक्तृत्व का विनाश</b> है; <li>और यही, अनादी विवर्तन के खेद के विनाश से जिसका अनन्त चैतन्य सुस्थित हुआ है ऐसे आत्मा को सवतन्त्र-स्वरूपानुभुती-लक्षण <b>सुख का</b> (<font color=DarkSlateGray>स्वतंत्र स्वरूप की अनुभूति जिसका लक्षण है ऐसे सुख का</font>) <b>भोक्तृत्व</b> है ॥२८॥</ul></p></font></td>
    <td id=gatha028-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>वे कर्ममल से मुक्त ऊरध लोक के पा अन्त को<br>सर्वज्ञदर्शी भोगते सुख अतीन्द्रिय अनवधि जो</div><br><p><b>कम्ममलविप्पमुक्को</b> द्रव्यकर्म, भावकर्म से विप्रमुक्त होते हुए। <b>उड्ढं लोगस्स अंतमधिगंता</b> ऊर्ध्व-गति स्वभाव होने से लोक के अंत को प्राप्त कर, आगे धर्मास्तिकाय का अभाव होने से वहाँ लोकाग्र में ही स्थित रहते हुए <b>सो सव्वणाणदरसी</b> सभी विषय सम्बन्धी ज्ञान-दर्शन, वह सब ज्ञान दर्शन; वे दोनों जिनके विद्यमान हैं, वे सर्व-ज्ञानदर्शी हैं। ऐसे होते हुए वे क्या करते हैं?  <b>लहइ सुहमणिंदियमणंतं</b> प्राप्त करते हैं / अनुभव करते हैं । किसका अनुभव करते हैं ? सुख का अनुभव करते हैं । वह सुख कैसा है ? अतीन्द्रिय है । और भी वह कैसा है ? अनन्त है । विशेष यह है कि पहले गाथा (<font color=DarkSlateGray>२८वीं में</font>) कहे गए जीव तत्त्व आदि नौ अधिकारों में से कर्म-संयुक्तता को छोडकर शुद्ध जीवत्व, शुद्ध-चेतना, शुद्धोपयोग आदि आठ अधिकारों को, आगम के अविरोध पूर्वक यथासम्भव मुक्तावस्था में भी लगा लेना चाहिए -- यह सूत्र का अभिप्राय है ॥२८॥</p></font></td>
      </tbody></table></div>
</body>
</html>
