<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='110.html'><img src='../../../../../images/common/prev.jpg' id=next height=50 width=50/></a>
      <a href='112__कलश-7.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब दु:ख से मोक्ष के कारण का क्रम कहते हैं</font></div>
    <h3 class=mainTitle align=center><font color=maroon> ﻿मुणिऊण एतदट्ठं तदणुगमणुज्जदो णिहणमोहो (१०४)<br>पसमियरागद्दोसो हवदि हदपरावरो जीवो ॥१११॥<br> </font></h3>
  <div class=bottomContainer id=bottomTxt112 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿इसके अर्थ को जानकर, उसके अनुगमन को उद्यत / अनुसरण करने के लिए प्रयत्नशील, मोह से रहित हो, राग-द्वेष को प्रशमित कर जीव पूर्वापर बंध से रहित होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha111 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha111 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha111-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>इस शाख के सारांश रूप शुद्धात्मा को जानकर<br>उसका करे जो अनुसरण, वह शीघ्र मुक्ति वपु वरै ॥१०४॥</div><br><br><p>इस, दुःख से विमुक्त होने के क्रम का कथन है।</p><br><p>प्रथम, कोई जीव इस शास्त्र के अर्थभूत शुद्धचैतन्यस्वभाववाले (<font color=DarkSlateGray>निज</font>) आत्मा को जानता है, अतः (<font color=DarkSlateGray>फ़िर</font>) उसी के अनुसरण का उद्यम करता है, अतः उसे दृष्टिमोह का क्षय होता है, अतः स्वरूप के परिचय के कारण ज्ञानज्योति प्रगट होती है, अतः रागद्वेष प्रशमित होते हैं- निवृत्त होते हैं, अतः उत्तर और पूर्व (<font color=DarkSlateGray>-पीछे का और पहले का</font>) बन्ध विनष्ट होता है, अतः पुनः बन्ध होने के हेतुत्व का अभाव होने से स्वरूपस्थरूप से सदैव तपता है - प्रतापवन्त वर्तता है (<font color=DarkSlateGray>अर्थात वह जीव सदैव स्वरूपस्थित रहकर परमानन्द ज्ञानादिरूप परिणमित है </font>) ॥१०४॥</p><br><p>इस प्रकार (<font color=DarkSlateGray>श्रीमद्‍भगवत्कुन्दकुन्दाचार्यदेवप्रणीत श्री पंचास्तिकायसंग्रह शास्त्र की श्रीमद्‍अमृतचन्द्राचार्यदेवविरचित</font>) समयव्याख्या नामक टीका में षड्‍द्रव्यपंचास्तिकायवर्णन नाम का प्रथम श्रुतस्कंध समाप्त हुआ।</p></font></td>
    <td id=gatha111-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>यह अर्थ समझ के अनुगमन उद्यमी नाशे मोह को<br>प्रशमित करे राग द्वेष आतम परापर से रहित हो ॥१११॥</div><br><p><b>मुणिदूण</b> मानकर, सर्वप्रथम विशिष्ट स्व-संवेदन ज्ञान द्वारा जानकर । किसे जानकर ? <b>एदं</b> इस प्रत्यक्षी-भूत नित्य आनन्द-मय एक शुद्ध जीवास्तिकाय लक्षणवाले <b>अत्थं</b> अर्थ को, विशिष्ट पदार्थ को जानकर; <b>तमणु</b> उस शुद्ध-जीवास्तिकाय लक्षण अर्थ का अनुलक्षणी कर, समाश्रय कर; <b>गमणुज्जदो</b> गमन के लिए उद्यत है, तन्मयता होने से परिणमन के लिए उद्यत है; <b>णिहदमोहो</b> शुद्धात्मा ही उपादेय है, ऐसी रुचि-रूप निश्चय-सम्यक्त्व के प्रतिबंधक दर्शन-मोह का अभाव हो जाने से, तदनन्तर निहत-मोह, नष्ट-दर्शन-मोह वाला है; <b>पसमिइदरागदोसो</b> निश्चल आत्म-परिणति-रूप निश्चय-चारित्र से प्रतिकूल चारित्र-मोह के उदय का अभाव होने से, तत्पश्चात् प्रशमित-रागद्वेष है; इसप्रकार पूर्वोक्त प्रकार से स्व-पर का भेदज्ञान होने पर शुद्धात्म-रुचि-रूप सम्यक्त्व और उसीप्रकार शुद्धात्मा में स्थिति-रूप चारित्र होने पर, पश्चात् हवदि होता है । कैसा होता है ? <b>हदपरावरो</b> हतपरापर होता है । यहाँ परमानन्द ज्ञानादि गुणों का आधार होने से 'पर' शब्द द्वारा मोक्ष कहा जाता है, पर शब्द के वाच्यभूत मोक्ष से अपर भिन्न / परापर /  संसार; इसप्रकार जिसके द्वारा संसार नष्ट किया गया है, वह हतपरापर, नष्ट-संसारी होता है । वह कौन है ? <b>जीवो</b> वह भव्य-जीव है ॥१११॥</p><br><p>इसप्रकार पंचास्तिकाय-परिज्ञान के फल-प्रतिपादन-रूप से छठवें स्थल में दो गाथायें पूर्ण हुईं ।</p><br><p>इसप्रकार प्रथम महाधिकार में आठ गाथा द्वारा छह स्थलों से चूलिका नामक आठवाँ अन्तराधिकार जानना चाहिए ।</p><br><p>यहाँ 'पंचास्तिकाय प्राभृत' ग्रंथ में पूर्वोक्त क्रम से <ul><li>सात गाथाओं द्वारा समय-शब्द-पीठिका, <li>चौदह गाथाओं द्वारा द्रव्यपीठिका, <li>पाँच गाथाओं द्वारा निश्चय-व्यवहारकाल की मुख्यता, <li>त्रेपन गाथाओं द्वारा जीवास्तिकाय का व्याख्यान, <li>दश गाथाओं द्वारा पुद्गलास्तिकाय का व्याख्यान, <li>सात गाथाओं द्वारा धर्माधर्मास्तिकाय-दोनों का विवरण, <li>सात गाथाओं द्वारा आकाशास्तिकाय का व्याख्यान, <li>आठ गाथाओं द्वारा चूलिका की मुख्यता</ul>इसप्रकार एक सौ ग्यारह गाथाओं द्वारा आठ अन्तराधिकार पूर्ण हुए ।</p><br><p>इसप्रकार <b>श्रीमद्जयसेनाचार्य</b> कृत <b>तात्पर्य वृत्ति</b> में 'पंचास्तिकाय षड्द्रव्य प्रतिपादन' नामक 'प्रथम महाधिकार' पूर्ण हुआ ।</p><br><p>जीवादि नवपदार्थ प्रतिपादक द्वितीय महाधिकार</p><br><p>इससे आगे <b>अभिवंदिऊण सिरसा</b> इत्यादि गाथा से प्रारंभ कर पचास गाथा पर्यंत अथवा टीका (<font color=DarkSlateGray>समय-व्याख्या</font>) के अभिप्राय से अड़तालीस गाथा पर्यंत जीवादि नव पदार्थ प्रतिपादक द्वितीय महाधिकार प्रारंभ</p><br><p>होता है । वहाँ दश अन्तराधिकार हैं ।</p></font></td>
      </tbody></table></div>
</body>
</html>
