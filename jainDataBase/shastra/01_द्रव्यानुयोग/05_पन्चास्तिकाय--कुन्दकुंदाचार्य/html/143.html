<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='142.html'><img src='../../../../../images/common/prev.jpg' id=next height=50 width=50/></a>
      <a href='144.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब निरास्रवी शुद्धात्म-पदार्थ से प्रतिपक्ष-भूत शुभ आस्रव का आख्यान करते हैं</font></div>
    <h3 class=mainTitle align=center><font color=maroon> ﻿रागो जस्स पसत्थो अणुकंपासंसिदो य परिणामो (१३५) <br>चित्ते णत्थि कलूस्सं पुण्णं जीवस्स आसवदि ॥१४३॥<br> </font></h3>
  <div class=bottomContainer id=bottomTxt142 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जिस जीव के प्रशस्त राग है, अनुकम्पा से युक्त परिणाम है, चित्त में कलुषता नहीं है, उसे पुण्य का आस्रव होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha143 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha143 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha143-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>हो रागभाव प्रशस्त अर अनुकम्प हिय में है जिसे<br> मन में नहीं हो कलुषता नित पुण्य आस्रव हो उसे ॥१३५॥</div><br><p>यह, पुण्यास्रव के स्वरूप का कथन है ।</p><br><p>प्रशस्त राग, अनुकम्पा-परिणति और चित्त की अकलुषता - यह तीन शुभ भाव द्रव्य-पुण्यास्रव को निमित्त-मात्र-रूप से कारण-भूत हैं, इसलिये 'द्रव्य-पुण्यास्रव' के प्रसंग का <sup>१</sup>अनुसरण करके (<font color=DarkSlateGray>अनुलक्ष करके</font>) वे शुभ भाव भाव-पुण्यास्रव हैं और वे (<font color=DarkSlateGray>शुभ भाव</font>) जिसका निमित्त हैं ऐसे जो योग द्वारा प्रविष्ट होने वाले पुद्‍गलों के शुभ-कर्म-परिणाम (<font color=DarkSlateGray>शुभ-कर्म-रूप परिणाम</font>) वे द्रव्य-पुण्यास्रव हैं ॥१३५॥</p><br><span class=shortFont><sup>१</sup>साता-वेदनीयादि पुद्‍गल-परिणाम-रूप द्रव्य-पुण्यास्रव का जो प्रसंग बनता है उसमें जीव के प्रशस्त रागादि शुभ-भाव निमित्त कारण हैं इसलिये 'द्रव्य-पुण्यास्रव' प्रसंग के पीछे-पीछे उसके निमित्त-भूत शुभ-भावों को भी 'भाव-पुण्यास्रव' ऐसा नाम है । </span></font></td>
    <td id=gatha143-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>हो रागभाव प्रशस्त अनुकम्पा सहित परिणाम हो<br>हो कलुषता ना चित्त में हो पुण्य आस्रव उसी को ॥१४३॥</div><br><p><b>[रागो जस्स पसत्थो]</b> राग जिसके प्रशस्त है, वीतराग परमात्म-द्रव्य से विलक्षण पंच-परमेष्ठी के प्रति निर्भर गुणानुराग रूप प्रशस्त धर्मानुराग, <b>[अणुकंपा संसिदो य परिणामो]</b> और अनुकम्पा से सहित परिणाम, दया सहित मन-वचन-काय के व्यापार-रूप शुभ परिणाम हैं, <b>[चित्तम्हि णत्थि कलुसो]</b> चित्त में कलुषता नहीं है, मन में क्रोधादि कलुष परिणाम नहीं है, <b>[पुण्णं जीवस्स आसवदि]</b> जिसके ये पूर्वोक्त तीन शुभ परिणाम हैं, उस जीव के द्रव्य-पुण्य-आस्रव का कारण-भूत भाव-पुण्य-आस्रव होता है, ऐसा सूत्र का अभिप्राय है ॥१४३॥</p><br><p>इस प्रकार शुभास्रव में पहली गाथा पूर्ण हुई ।</p></font></td>
      </tbody></table></div>
</body>
</html>
