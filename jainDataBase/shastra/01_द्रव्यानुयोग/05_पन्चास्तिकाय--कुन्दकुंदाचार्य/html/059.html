<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='057-058.html'><img src='../../../../../images/common/prev.jpg' id=next height=50 width=50/></a>
      <a href='060.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿आगे जिन जीवों के कर्म का कर्तृत्व, भोक्तृत्व, संयुक्तत्व -- ये तीन कहे जायेंगे; पहले उनके स्वरूप और संख्या का प्रतिपादन करते हैं</font></div>
    <h3 class=mainTitle align=center><font color=maroon> ﻿जीवा अणाइणिहणा संता णंता य जीवभावादो (५३)<br>सब्भावदो अणंता पंचग्गगुणप्पहाणा य ॥५९॥<br> </font></h3>
  <div class=bottomContainer id=bottomTxt61 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव जीव-भाव की अपेक्षा अनादि, अनन्त, सांत और अनंत हैं । सद्भाव की अपेक्षा अनन्त और पाँच मुख्य गुणों की प्रधानता युक्त हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha059 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha059 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha059-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>है अनादि-अनन्त आतम पारिणामिक भाव से<br>सादि-सान्त के भेद पड़ते उदय मिश्र विभाव से ॥५३॥</div><br><p>निश्चय से पर-भावों का कर्तृत्व ण होने से जीव स्व-भावों के करता होते हैं; और उन्हें (<font color=DarkSlateGray>अपने भावों को</font>) करते हुए, क्या बे अनादि-अनन्त हैं ? क्या सादि-सांत हैं ? क्या सादि-अनन्त हैं ? क्या तदाकार-रूप (<font color=DarkSlateGray>उस-रूप</font>) परिणत है ? क्या (<font color=DarkSlateGray>तदाकार-रूप</font>) अपरिनत हैं ? -- ऐसी आशंका करके यह कहा गया है (<font color=DarkSlateGray>अर्थात् उन आशंकाओं के समाधान-रूप से यह गाथा कही गई है</font>) ।</p><br><br><p>जीव वास्तव में <sup>१</sup>सहज-चैतन्य-लक्षण पारिणामिक भाव से अनादि-अनन्त है । वे ही औदायिक, क्षायोपशामिक और औपशमिक भावों से सादि-सांत हैं । वे ही क्षायिक भाव से सादि-अनन्त हैं ।</p><br><p>'क्षायिक भाव सादि होने से सांत होगा' ऐसी आशंका करना योग्य नहीं है । (<font color=DarkSlateGray>कारण इस प्रकार है:-</font>) वह वास्तव में उपाधि की निवृत्ति होने पर प्रवर्तता हुआ, सिद्ध-भाव की भाँति, जीव का सद्भाव ही है (<font color=DarkSlateGray>अर्थात् कर्मोपाधि के क्षय में प्रदर्तता है इसलिए खायिक भाव जीव का सद्भाव ही है</font>); और सद्भाव से तो जीव अनन्त ही स्वीकार किये जाते हैं । (<font color=DarkSlateGray>इसलिए क्षायिक भाव से जीव अनन्त ही अर्थात् विनाश-रहित ही है ।</font>)</p><br><p>पुनश्च, 'अनादि-अनन्त सहज-चैतन्य-लक्षण एक भाव-वाले उन्हें सादि-सांत और सादि-अनन्त भावान्तर घटित नहीं होते</font>) (<font color=DarkSlateGray>अर्थात् जीवों को एक पारिणामिक भाव के अतिरिक्त अन्य भाव घटित नहीं होते</font>)' ऐसा कहना योग्य नहीं है; (<font color=DarkSlateGray>क्योंकि</font>) वे वास्तव में अनादि कर्म से मलिन वर्तते हुए कादव से <sup>२</sup>सम्पृत्त जल की भाँति तदाकार-रूप परिणत होने के कारण, पाँच प्रधान <sup>३</sup>गुणों से प्रधानता-वाले ही अनुभव में आते हैं ॥५३॥</p><br><span class=shortFont><sup>१</sup>जीव के पारिणामिक भाव का लक्षण अर्थात् स्वरूप सहज-चैतन्य है । यह पारिणामिक भाव आनादि अनन्त होने से इस भाव की अपेक्षा से जीव अनादि अनन्त है ।<br><sup>२</sup>कादव से सम्पृत्त = कादव का संपर्क प्राप्त; कादव के संसर्ग-वाला । (<font color=DarkSlateGray>यद्यपि जीव द्रव्य-स्वभाव से शुद्ध है तथापि व्यवहार से अनादि कर्म-बन्धन के वश, कादव-वाले जल की भांति, औदायिक आदि भाव-रूप परिणत हैं ।<br><sup>३</sup>औदायिक, औपशमिक, क्षायोपशामिक, क्षायिक और पारिणामिक इन पाँच भावों को जीव के प्रधान गुण कहा गया है ।</span></font></td>
    <td id=gatha059-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>जिव जीवभावों से अनादिनिधन सांत अनन्त भी<br>सद्भाव से वे हैं अनन्त प्रधानता गुण पाँच की</div><br><p><b>जीवा अणाइणिहणा</b> जीव वास्तव में शुद्ध-पारिणामिक-परमभाव-ग्राहक शुद्ध-द्रव्यार्थिक-नय की अपेक्षा शुद्ध चैतन्यरूप से अनादि-अनिधन हैं । वे और कैसे हैं ? <b>संता</b> औदयिक, क्षायोपशमिक, औपशमिक -- इन तीन भावों की अपेक्षा सादि-सनिधन हैं । और वे किस विशेषता वाले हैं ? <b>अणंता य</b> सादि-अनन्त हैं । इन रूप वे किस अपेक्षा से हैं । <b>जीवभावादो</b> जीव के भाव की अपेक्षा वे इस रूप हैं । क्षायिकभाव की अपेक्षा सादिपना होने से उनका अन्त भी होगा ? -- ऐसी आशंका नहीं करना चाहिए; क्योंकि कर्म का क्षय होने पर केवलज्ञानादि-रूप से उत्पन्न होने वाला वह क्षायिक भाव, सिद्धभाव के समान, जीव का सद्भाव / स्वभावरूप ही है और स्वभाव का कभी विनाश नहीं होता है ।</p><br><p>अनादि-अनन्त सहज शुद्ध पारिणामिक एक-मय जीवों के सादि-सांत रूप औदयिक आदि अन्य भाव कैसे सम्भव हैं? यदि ऐसा प्रश्न हो तो उत्तर देते हैं -- <b>पंचग्गगुणप्पहाणा य</b> यद्यपि वे स्वभाव से ही शुद्ध हैं; तथापि व्यवहार से अनादि कर्म-बंध के वश कीचड़-युक्त जल के समान औदयिक आदि भाव-रूप परिणत देखे जाते हैं -- इसप्रकार स्वरूप का व्याख्यान हुआ ।</p><br><p>अब संख्या कहते हैं -- <b>सब्भावदो अणंता</b> द्रव्य-स्वभाव गणना की अपेक्षा वे अनन्त हैं । सांत और अनंत शब्द का दूसरा व्याख्यान करते हैं -- अन्त के साथ अर्थात् संसार के विनाश से सहित हैं, वे सांत अर्थात् भव्य हैं; तथा जिनके अन्त अर्थात् संसार का विनाश नहीं है वे अनन्त अर्थात् अभव्य हैं । वे अभव्य भी अनन्त की संख्या में हैं, उनसे भी अनंतगुणी संख्यावाले भव्य हैं; उनसे भी अनंत गुणे अभव्य समान भव्य हैं ।</p><br><p>इस गाथा में अनादि-अनन्त ज्ञानादि गुणों का आधारभूत शुद्ध जीव ही सादि-सनिधन मिथ्यात्व-रागादि दोषों के परिहार-रूप से परिणत भव्यों को उपादेय है -- ऐसा तात्पर्यार्थ है ॥५९॥</p></font></td>
      </tbody></table></div>
</body>
</html>
