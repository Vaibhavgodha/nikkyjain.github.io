<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='150.html'><img src='../../../../../images/common/prev.jpg' id=next height=50 width=50/></a>
      <a href='152.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब अयोग-केवली जिन (चौदहवें) गुणस्थान की अपेक्षा सम्पूर्ण पुण्य-पाप-संवर का प्रतिपादन करते हैं </font></div>
    <h3 class=mainTitle align=center><font color=maroon> ﻿जस्स जदा खलु पुण्णं जोगे पावं च णत्थि विरदस्स (१४३) <br>संवरणं तस्स तदा सुहासुहकदस्स कम्मस्स ॥१५१॥<br> </font></h3>
  <div class=bottomContainer id=bottomTxt150 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿वास्तव में जब जिस विरत के योग में पुण्य-पाप नहीं हैं, तब उनके शुभाशुभ कृत कर्म का संवर होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha151 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha151 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha151-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जिस व्रती के त्रय योग में जब पुण्य एवं पाप ना<br>उस व्रती के उस भाव से तब द्रव्य संवर वर्तता ॥१४३॥</div><br><p>यह, विशेष-रूप से संवर का स्वरूप का कथन है ।</p><br><p>जिस योगी को, विरत अर्थात्‌ सर्वथा निवृत्त वर्तते हुए, योग में, वचन, मन और काय सम्बन्धी क्रिया में, शुभ-परिणाम-रूप पुण्य और अशुभ-परिणाम-रूप पाप जब नहीं होते, तब उसे शुभाशुभ-भाव-कृत द्रव्य-कर्म का (<font color=DarkSlateGray>शुभाशुभ-भाव जिसका निमित्त होता है ऐसे द्रव्य-कर्म का</font>), स्व-कारण के अभाव के कारण संवर होता है । </p><br><p>इसलिये यहाँ (<font color=DarkSlateGray>इस गाथा में</font>) शुभाशुभ परिणाम का निरोध, भाव-पुण्य-पाप-संवर, द्रव्य-पुण्य-पाप-संवर का <sup>१</sup>प्रधान हेतु अवधारना (<font color=DarkSlateGray>समझना</font>) ॥१४३॥</p><br><p>इस प्रकार संवरपदार्थ का व्याख्यान समाप्त हुआ ।</p><br><span class=shortFont><sup>१</sup>प्रधान हेतु= मुख्य निमित्त। (<font color=DarkSlateGray>द्रव्यसंवर में 'मुख्य निमित्त' जीव के शुभाशुभ परिणाम का निरोध है। योग का निरोध नहीं है। (<font color=DarkSlateGray>यहाँ यह ध्यान रखने योग्य है कि द्रव्यसंवर का उपादान कारण- निश्चय कारण तो पुद्‍गल स्वयं ही है।</font>) </span></font></td>
    <td id=gatha151-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>जब जिन विरत के योग में ना पाप हो ना पुण्य ही<br>हो तभी उनके शुभाशुभकृत कर्म का संवरण भी ॥१५१॥</div><br><p><b>जस्स</b> जिन योगी के । कैसे जिन योगी के ? <b>विरदस्स</b> शुभाशुभ संकल्प-विकल्प से रहित जिन योगी के <b>णत्थि</b> नहीं है, <b>जदा खलु</b> जिस समय वास्तव में । उनके क्या नहीं है ? <b>पुण्णं पावं च</b> पुण्य और पाप दोनों उनके नहीं हैं । उनके वे किसमें नहीं हैं ? <b>योगे</b> मन, वचन, काय के कर्म में / व्यापार में उनके वे नहीं हैं; वास्तव में तो योग भी संवरणरूप है / नष्ट हो गया है; <b>तस्स तदा</b> उन भगवान के तब संवर होता है । उनके किस सम्बन्धी संवर होता है ? <b>कम्मस्स</b> पुण्य-पाप रहित अनन्त गुणस्वरूप परमात्मा से विलक्षण कर्म का संवर होता है । किस विशेषतावाले कर्म का संवर होता है ? <b>सुहासुहकदस्स</b> शुभाशुभ-कृत-कर्म का संवर होता है ।</p><br><p>यहाँ निर्विकार शुद्धात्मानुभूति भाव-संवर है और उसके निमित्त से द्रव्य-कर्म का निरोध होना द्रव्य-संवर, है ऐसा भावार्थ है ॥१५१॥</p><br><p>इस प्रकार नौ पदार्थों के प्रतिपादक द्वितीय महाधिकार में संवर-पदार्थ के व्याख्यान की मुख्यता वाली तीन गाथाओं से सातवाँ अन्तराधिकार पूर्ण हुआ ।</p><br><p>अब शुद्धात्मानुभूति लक्षण शुद्धोपयोग से साध्य निर्जरा अधिकार में <b>संवरजोगेहिं जुदो</b> इत्यादि तीन गाथा द्वारा समुदाय-पातनिका है ।</p></font></td>
      </tbody></table></div>
</body>
</html>
