<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='141.html'><img src='../../../../../images/common/prev.jpg' id=next height=50 width=50/></a>
      <a href='143.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब प्राचीन और नवीन मूर्त कर्मों के और उसी प्रकार अमूर्त जीव और मूर्त-कर्मों के बंध का प्रकार नय-विभाग से कहते हैं; अथवा मूर्त-रहित जीव मूर्त कर्मों को कैसे बाँधता है ? -- ऐसा नैयायिक आदि मतानुसारी शिष्य द्वारा पूर्व-पक्ष (प्रश्न) किए जाने पर नय-विभाग से परिहार देते हैं / करते हैं </font></div>
    <h3 class=mainTitle align=center><font color=maroon> ﻿मुत्तो फासदि मुत्तं मुत्तो मुत्तेण बन्धमणुहवदि (१३४)<br>जीवो मुत्तिविरहिदो गाहदि ते तेहिं उग्गहदि ॥१४२॥ <br> </font></h3>
  <div class=bottomContainer id=bottomTxt141 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿मूर्त मूर्त को स्पर्श करता है, मूर्त मूर्त के साथ बंध का अनुभव करता है / बँधता है; मूर्ति-विरहित-जीव उन्हें अवगाहन देता है और उनके द्वारा अवगाहित होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha142 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha142 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha142-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>मूर्त का स्पर्श मूरत, मूर्त बँधते मूर्त से<br>आत्मा अमूरत करम मूरत, अन्योन्य अवगाहन लहें ॥१३४॥</div><br><p>यह, मूर्त कर्म का मूर्त-कर्म के साथ जो बन्ध-प्रकार तथा अमूर्त जीव का मूर्त-कर्म के साथ जो बन्ध-प्रकार उसकी सूचना है ।</p><br><p>यहाँ (<font color=DarkSlateGray>इस लोक में</font>), संसारी जीव में अनादि संतति से (<font color=DarkSlateGray>प्रवाह से</font>) प्रवर्तता हुआ मूर्त-कर्म विद्यमान है । वह, स्पर्शादि-वाला होने के कारण, आगामी मूर्त-कर्म को स्पर्श करता है, इसलिये मूर्त ऐसा वह वह उसके साथ, स्निग्धत्व-गुण के वश (<font color=DarkSlateGray>अपने स्निग्ध-रूक्षत्व-पर्याय के कारण</font>), बन्ध को प्राप्त होता है । यह, मूर्त-कर्म का मूर्त-कर्म के साथ बन्ध-प्रकार है ।</p><br><p>पुनश्‍च (<font color=DarkSlateGray>अमूर्त जीव का मूर्त-कर्मों के साथ बन्ध-प्रकार इस प्रकार है कि</font>), निश्‍चय-नय से जो अमूर्त है ऐसा जीव, अनादि मूर्त-कर्म जिसका निमित्त है ऐसे रागादि-परिणाम द्वारा स्निग्ध वर्तता हुआ, मूर्त-कर्मों को विशिष्ट-रूप से अवगाहता है (<font color=DarkSlateGray>अर्थात्‌ एक-दूसरे को परिणाम में निमित्त मात्र हों ऐसे सम्बन्ध विशेष सहित मूर्तकर्मों के क्षेत्र में व्याप्त होता है</font>) और उस रागादि-परिणाम के निमित्त से जो अपने (<font color=DarkSlateGray>ज्ञानावरणादि</font>) परिणाम को प्राप्त होते हैं ऐसे मूर्त-कर्म भी जीव को विशिष्ट-रूप से अवगाहते हैं (<font color=DarkSlateGray>अर्थात्‌ जीव के प्रदेशों के साथ विशिष्टता-पूर्वक एक-क्षेत्रावगाह को प्राप्त होते हैं</font>)। यह, जीव और मूर्त-कर्म का अन्योन्य-अवगाह-स्वरूप बन्ध-प्रकार है । इस प्रकार अमूर्त ऐसे जीव का भी मूर्त पुण्य-पाप कर्म के साथ कथंचित (<font color=DarkSlateGray>किसी प्रकार</font>) बन्ध विरोध को प्राप्त नहीं होता ॥१३४॥ </p><br><p>इस प्रकार पुण्य-पाप पदार्थ का व्याख्यान समाप्त हुआ ।</p><br><p>अब आश्रव-पदार्थ का व्याख्यान है ।</p></font></td>
    <td id=gatha142-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>मूर्त स्पर्शे मूर्त को मूर्त मूर्त से बँधता सदा<br>है ग्रहण करता मूर्त बिन आत्मा ग्रहण होता तथा ॥१४२॥</div><br><p><b>मुत्तो</b> निर्विकार शुद्धात्म-संवित्ति का अभाव होने से उपार्जित अनादि काल से चला आया मूर्त-कर्म जीव में रहता है । वह क्या करता है ? <b>फासदि मुत्तं</b> स्वयं स्पर्शादि-वान होने के कारण मूर्त होने से स्पर्शादि-वान के संयोग मात्र से नवीन मूर्त कर्म का स्पर्श करता है । मात्र स्पर्श ही नहीं करता, अपितु <b>मुत्तो मुत्तेण बंधमणुहवदि</b> अमूर्त अतीन्द्रिय निर्मल आत्मानुभूति से विपरीत जीव के मिथ्यात्व-रागादि परिणामों का निमित्त पाकर पूर्वोक्त मूर्तकर्म नवीन मूर्त-कर्म के साथ अपनी स्निग्ध-रूक्ष परिणति रूप उपादान कारण से संश्लेष-रूप बंध का अनुभव करता है, इसप्रकार मूर्त-कर्म के बंध का प्रकार जानना चाहिए । अब फिर से मूर्त जीव और मूर्त कर्म का बंध कहते हैं -- <b>जीवो मुत्ति विरहिदो</b> शुद्ध निश्चय से जीव मूर्ति-विरहित होने पर भी व्यवहार से अनादि कर्म बंध के वश मूर्त होता हुआ । वह मूर्त होता हुआ क्या करता है ? <b>गाहदि ते</b> अमूर्त अतीन्द्रिय, निर्विकार, सदा आनन्द-मयी एक लक्षण-वाले सुख-रस के आस्वाद से विपरीत मिथ्यात्व-रागादि परिणाम से परिणत होता हुआ उन कर्म-वर्गणा योग्य पुद्गलों को ग्रहण करता है, परस्पर अनु-प्रवेश रूप से बाँधता है, <b>तेहिं उग्गहदि</b> जीव के  निर्मल अनुभूति से विपरीत रागादि परिणाम द्वारा कर्मत्व-रूप परिणत कर्ता-भूत उन कर्म-वर्गणा योग्य पुद्गल-स्कन्धों से जीव भी अवगाहित होता है, बँधता है ।</p><br><p>यहाँ निश्चय से अमूर्त जीव के भी व्यवहार से मूर्तत्व होने पर बंध सम्भव होता है, ऐसा सूत्रार्थ है । </p><br><p>वैसा ही कहा है -- </p><br><p>बंधं पडि एयत्तं लक्सणदो होदि तस्स णाणत्तं</p><br><p>तम्हा अमुत्तिभावो णेगंतो होदि जीवस्स</p><br><p>'बंध की अपेक्षा एकत्व होने पर भी उसके लक्षण की अपेक्षा भिन्नत्व है, इसलिए जीव का अमूर्तिक भाव एकान्त से नहीं है' ॥१४२॥</p><br><p>इसप्रकार एक गाथा द्वारा चौथा स्थल पूर्ण हुआ ।</p><br><p>इसप्रकार नौ पदार्थ-प्रतिपादक द्वितीय महाधिकार में पुण्य-पाप-व्याख्यान की मुख्यता रूप चार गाथाओं द्वारा पाँचवाँ अन्तराधिकार पूर्ण हुआ ।</p><br><p>अब भावकर्म, द्रव्यकर्म, नोकर्म, मतिज्ञानादि विभावगुण, मनुष्य-नारकी आदि विभाव पर्यायों से शून्य शुद्धात्मा के सम्यक्  श्रद्धान-ज्ञान-अनुष्ठान रूप अभेद रत्नत्रयात्मक निर्विकल्प समाधि से समुत्पन्न, परमानन्द समरसी भाव से पूर्ण कलश के समान भरितावस्थ परमात्मा से भिन्न शुभ-अशुभ आस्रव अधिकार में छह गाथायें हैं । उन छह गाथाओं में से <ol><li>सर्वप्रथम पुण्यास्रव-कथन की मुख्यता से <b>रागो जस्स पसत्थो</b> इत्यादि पाठ-क्रम से चार गाथायें हैं । <li>तत्पश्चात् पापास्रव में <b>चरिया पमाद बहुला</b> इत्यादि दो गाथायें हैं </ol>-- इसप्रकार पुण्य-पापास्रव व्याख्यान में सामूहिक उत्थानिका है ।</p><br><p><table border=1><tr><td>स्थल-क्रम<td>स्थल प्रतिपादित विषय<td>कहाँ से कहाँ पर्यन्त<td>कुल गाथाएं<tr><td>१<td>शुभास्रव<td>१४३-१४६<td>४<tr><td>२<td>अशुभास्रव<td>१४७-१४८<td>२</table></p></font></td>
      </tbody></table></div>
</body>
</html>
