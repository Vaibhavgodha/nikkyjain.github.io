<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='115.html'><img src='../../../../../images/common/prev.jpg' id=next height=50 width=50/></a>
      <a href='117.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब इसके बाद (द्वितीय अन्तराधिकार में सर्वप्रथम) जीवादि नवपदार्थों का मुख्य वृत्ति से नाम और गौण वृत्ति से स्वरूप कहते हैं</font></div>
    <h3 class=mainTitle align=center><font color=maroon> ﻿जीवाजीवा भावा पुण्णं पावं च आसवं तेसिं (१०८)<br>संवरणिज्जरबंधो मोक्खो य हवन्ति ते अट्ठा ॥११६॥<br> </font></h3>
  <div class=bottomContainer id=bottomTxt118 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव-अजीव (<font color=DarkSlateGray>मूल</font>) भाव हैं; उनके पुण्य-पाप, आस्रव, संवर, निर्जरा, बंध और मोक्ष -- ये अर्थ / पदार्थ होते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha116 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha116 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha116-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>फल जीव और अजीव तद्गत पुण्य एवं पाप हैं<br>आसरव संवर निर्जरा अर बन्ध मोक्ष पदार्थ हैं ॥१०८॥</div><br><p>यह, पदार्थों के नाम और स्वरूप का कथन है।</p><br><p>जीव, अजीव, पुण्य, पाप, आश्रव, संवर, निर्जरा, बंध, मोक्ष- इस प्रकार नव पदार्थों के नाम हैं ।</p><br><p>उनमें चैतन्य जिसका लक्षण है ऐसा जीवास्तिक ही (<font color=DarkSlateGray>-जीवास्तिकाय ही</font>) यहाँ जीव है । चैतन्य का अभाव जिसका लक्षण है वह अजीव है, वह (<font color=DarkSlateGray>अजीव</font>) पाँच प्रकार से पहले कहा ही है -- पुद्‍गलास्तिक, धर्मास्तिक, अधर्मास्तिक, आकाशास्तिक और काल द्रव्य । यह जीव और अजीव (<font color=DarkSlateGray>दोनों</font>) पृथक अस्तित्त्व द्वारा निष्पन्न होने से भिन्न जिनके स्वभाव हैं ऐसे (<font color=DarkSlateGray>दो</font>) मूल पदार्थ हैं ।</p><br><p>जीव और पुद्‍गल के संयोग परिणाम से उत्पन्न सात अन्य पदार्थ हैं । (<font color=DarkSlateGray>उनका संक्षिप्त स्वरूप निम्नानुसार है:-</font>) जीव के शुभ परिणाम (<font color=DarkSlateGray>वह पुण्य हैं</font>) तथा वे (<font color=DarkSlateGray>शुभ परिणाम</font>) जिसका निमित्त हैं ऐसे पुद्‍गलों के कर्मपरिणाम (<font color=DarkSlateGray>शुभ-कर्म-रूप परिणाम</font>) वह पुण्य हैं। जीव के अशुभ परिणाम (<font color=DarkSlateGray>वह पाप हैं</font>) तथा वे (<font color=DarkSlateGray>अशुभ परिणाम</font>) जिसका निमित्त हैं ऐसे पुद्‍गलों के कर्मपरिणाम (<font color=DarkSlateGray>अशुभ-कर्म-रूप परिणाम</font>) वह पाप हैं । जीव के मोह-राग-द्वेष-रूप परिणाम (<font color=DarkSlateGray>वह आश्रव हैं</font>) तथा वे (<font color=DarkSlateGray>मोह-राग-द्वेष-रूप परिणाम</font>) जिसका निमित्त हैं ऐसा जो योग द्वारा प्रविष्ट होने वाले पुद्‍गलों के कर्म-परिणाम वह आश्रव हैं । जीव के मोह-राग-द्वेष-रूप परिणाम का निरोध (<font color=DarkSlateGray>वह संवर हैं</font>) तथा वे (<font color=DarkSlateGray>मोह-राग-द्वेष-रूप परिणाम का निरोध</font>) जिसका निमित्त हैं ऐसा जो योग द्वारा प्रविष्ट होने वाले पुद्‍गलों के कर्म-परिणाम का निरोध वह संवर हैं । कर्म के वीर्य का (<font color=DarkSlateGray>कर्म की शक्ति का</font>) <sup>१</sup>शातन करने में समर्थ ऐसा जो बहिरंग और अंतरंग (<font color=DarkSlateGray>बारह प्रकार के</font>) तपों द्वारा वृद्धि को प्राप्त जीव का शुद्धोपयोग (<font color=DarkSlateGray>वह निर्जरा है</font>) तथा उसके प्रभाव से (<font color=DarkSlateGray>वृद्धि को प्राप्त शुद्धोपयोग के निमित्त से</font>) नीरस हुए ऐसे उपार्जित कर्म-पुद्‍गलों का एकदेश <sup>२</sup>संक्षय वह निर्जरा है । जीव के मोह-राग-द्वेष द्वारा स्निग्ध परिणाम (<font color=DarkSlateGray>वह बन्ध है</font>) तथा उसके (<font color=DarkSlateGray>स्निग्ध परिणाम के</font>) निमित्त से कर्म-रूप परिणत पुद्‍गलों का जीव के साथ अन्योन्य अवगाहन (<font color=DarkSlateGray>-विशिष्ट शक्ति सहित एक-क्षेत्रावगाह सम्बन्ध</font>) वह बन्ध है । जीव की अत्यंत शुद्ध आत्मोपलब्धि (<font color=DarkSlateGray>वह मोक्ष है</font>) तथा कर्म-पुद्‍गलों का जीव से अत्यन्त विश्लेष (<font color=DarkSlateGray>वियोग</font>) वह मोक्ष है ॥१०८॥</p><br><p>अब जीव पदार्थ का व्याख्यान विस्तार-पूर्वक किया जाता है ।</p><br><span class=shortFont><sup>१</sup>शातन करना= पतला करना, हीन करना, क्षीण करना, नष्ट करना ।<br><sup>२</sup>संक्षय = सम्यक्‌ प्रकार से क्षय । </span></font></td>
    <td id=gatha116-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>हैं भाव जीव अजीव उनके पुण्य-पाप रु आस्रव<br>संवर व निर्जर बंध मोक्ष कहें पदार्थ ये जिनवर ॥११६॥</div><br><p>जीव और अजीव ये दो भाव हैं। पुण्य-पाप ये दो पदार्थ हैं । उन पुण्य-पाप दोनों में आस्रव पदार्थ है । उन दोनों के ही संवर, निर्जरा, बंध, मोक्ष -- ये चार पदार्थ हैं । इसप्रकार वे प्रसिद्ध नौ पदार्थ हैं; ऐसा नाम निर्देश है । अब स्वरूप का कथन करते हैं । वह इसप्रकार -- <ol><li>ज्ञान-दर्शन स्वभाव-वाला जीव पदार्थ है । <li>उससे विलक्षण पुद्गलादि पाँच भेद-वाला अजीव पदार्थ है; <li><ul><li>दान, पूजा, षडावश्यक आदि रूप जीव का शुभ परिणाम भाव-पुण्य है तथा <li>भाव-पुण्य के निमित्त से उत्पन्न साता वेदनीय आदि शुभ प्रकृति-रूप पुद्गल परमाणु पिण्ड द्रव्य-पुण्य है । </ul><li><ul><li>मिथ्यात्व-रागादि रूप जीव का अशुभ परिणाम भाव-पाप है, <li>उसके निमित्त से (<font color=DarkSlateGray>बँधने-वाला</font>) असाता-वेदनीय आदि अशुभ प्रकृति-रूप पुद्गल पिण्ड द्रव्य-पाप है ।</ul><li><ul><li>निरास्रवी शुद्धात्म-पदार्थ से विपरीत राग-द्वेष-मोह रूप जीव का परिणाम भावास्रव है, <li>भाव के निमित्त से कर्म-वर्गणा योग्य पुद्गलों का योग द्वार से आगमन द्रव्यास्रव है ।</ul><li><ul><li>कर्म-निरोध में समर्थ निर्विकल्प आत्मोपलब्धि-रूप परिणाम भाव-संवर है, <li>उस भाव के निमित्त से नवीन द्रव्य-कर्म के आगम (<font color=DarkSlateGray>आने</font>) का निरोध द्रव्य-संवर है । </ul><li><ul><li>कर्म की शक्ति को शातन (<font color=DarkSlateGray>क्षीण</font>) करने में समर्थ बारह प्रकार के तपों से वृद्धिंगत शुद्धोपयोग संवर पूर्वक भाव-निर्जरा है; <li>उस शुद्धोपयोग से नीरस-भूत (<font color=DarkSlateGray>अनुभाग / फलदान क्षमता रहित</font>) चिरंतन (<font color=DarkSlateGray>पूर्वबद्ध</font>) कर्म का एकदेश गलन द्रव्य-निर्जरा है । <li></ul><li><ul><li>प्रकृति आदि बंध से रहित परमात्म-पदार्थ से प्रतिकूल मिथ्यात्व-रागादि स्निग्ध परिणाम भाव-बंध है, <li>भावबंध के निमित्त से तेल-मृक्षित (<font color=DarkSlateGray>लगाए गए</font>) शरीर पर धूलि-बंध के समान जीव और कर्म-प्रदेशों का अन्योन्य / परस्पर में संश्लेष द्रव्य-बंध है; </ul><li><ul><li>कर्म का निर्मूलन (<font color=DarkSlateGray>जड़ मूल से नष्ट करने</font>) में समर्थ शुद्धात्मा की उपलब्धि-रूप जीव का परिणाम भाव-मोक्ष है, <li>भाव-मोक्ष के निमित्त से जीव और कर्म-प्रदेशों का निरवशेष / पूर्ण रूप से पृथग्भाव द्रव्य-मोक्ष है,</ul></ol> ऐसा सूत्रार्थ है ॥११६॥</p><br><p>इसप्रकार जीव-अजीवादि नव पदार्थों के नौ अधिकार-सूचन की मुख्यता से एक गाथा-सूत्र पूर्ण हुआ ।</p><br><p>इसके बाद पन्द्रह गाथाओं पर्यन्त जीवपदार्थ-अधिकार कहते हैं। उन पंद्रह गाथाओं में से <ul><li>सर्वप्रथम जीव-पदार्थाधिकार सूचन की मुख्यता से <b>[जीवा संसारत्था]</b> इत्यादि एक गाथा-सूत्र, <li>तत्पश्चात् पृथ्वीकाय आदि पाँच स्थावर एकेन्द्रिय की मुख्यता से <b>[पुढवीय]</b> इत्यादि पाठ-क्रम से चार गाथायें हैं । <li>तदुपरान्त तीन विकलेन्द्रिय के व्याख्यान की मुख्यता से <b>[संबुक्क]</b> इत्यादि पाठक्रम से तीन गाथा हैं । <li>तदनन्तर नारकी, तिर्यंच, मनुष्य, देव-चार गति से विशिष्ट पंचेन्द्रिय कथन-रूप से <b>[सुरणर]</b> इत्यादि पाठक्रम से चार गाथा हैं । <li>इसके बाद भेद-भावना की मुख्यता से और हित-अहित के कर्तृत्व-भोक्तृत्व प्रतिपादन की मुख्यता से <b>[णहि इंदियाणि]</b> इत्यादि दो गाथा हैं । <li>तत्पश्चात् जीव-पदार्थ के उपसंहार की मुख्यता से और उसी प्रकार अजीव पदार्थ के प्रारंभ की मुख्यता से <b>[एवमधिगम्म जीव]</b> इत्यादि एक गाथा है ।</ul>इस प्रकार पंद्रह गाथाओं वाले छह स्थलों द्वारा (<font color=DarkSlateGray>कुल सोलह गाथाओं वाले</font>) द्वितीय अन्तराधिकार में सामूहिक उत्थानिका पूर्ण हुई ।</p></font></td>
      </tbody></table></div>
</body>
</html>
