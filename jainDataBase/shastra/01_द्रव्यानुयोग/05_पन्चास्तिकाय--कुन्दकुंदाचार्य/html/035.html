<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='034.html'><img src='../../../../../images/common/prev.jpg' id=next height=50 width=50/></a>
      <a href='036.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब सिद्धों को अतीत शरीर प्रमाण आकाश में व्यापक होने से शुद्ध जीवत्व तथा व्यवहार की अपेक्षा भूतपूर्व न्याय से (भूतपूर्व प्रज्ञापन नैगमनय से) कुछ कम अन्तिम शरीर प्रमाण स्थापित करते हैं</font></div>
    <h3 class=mainTitle align=center><font color=maroon> ﻿जेसिं जीवसहाओ णत्थि अभावो य सव्वहा तत्थ <br>ते होंति भिण्णदेहा सिद्धा वचिगोयरमदीदा ॥३५॥<br> </font></h3>
  <div class=bottomContainer id=bottomTxt38 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जिनके विभाव-प्राण धारण करने-रूप जीव-स्वभाव नहीं है, और उसका सर्वथा अभाव भी नहीं है; वे शरीर से भिन्न, वचनगोचर अतीत / वचनातीत सिद्ध हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha035 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha035 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha035-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जीवित नहीं जड़ प्राण से पर चेतना से जीव हैं<br>जो वचन गोचर हैं नहीं वे देह विरहित सिद्ध हैं ॥३५॥</div><br><p>यह सिद्धों के जीवत्व और देह-प्रमाणत्व की व्यवस्था है ।</p><br><p>सिद्धों को वास्तव में द्रव्य-प्राण के धारण-स्वरूप जीव-स्वभाव मुख्य-रूप से नहीं है; (<font color=DarkSlateGray>उन्हें</font>) जीव-स्वभाव का सर्वथा अभाव नहीं है, क्योंकि भाव-प्राण के धारण-रूप जीव-स्वभाव का मुख्य-रूप से सद्भाव है । और उन्हें शारीर के साथ, नीर-क्षीर की भाँति, एक-रूप वृत्ति नहीं है; क्योंकि शारीर-संयोग से हेतु-भूत कषाय और योग का वियोग हुआ है इसलिए वे अतीत अनंतर शारीर-प्रमाण अवगाह-रूप परिणत होने पर भी अत्यन्त देह-रहित हैं । और वचन-गोचरातीत उनकी महिमा है; क्योंकि लौकिक प्राण के धारण बिना और शारीर के सम्बन्ध बिना, संपूर्ण-रूप से प्राप्त किये हुए निरुपाधि स्वरूप द्वारा वे सतत प्रतपते हैं (<font color=DarkSlateGray>प्रताप-वान वर्तते हैं</font>) ॥३५॥</p></font></td>
    <td id=gatha035-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>है नहीं जीवस्वभाव जिनके, ना अभाव है सर्वथा<br>वे देह बिन न वचनगोचर सिद्ध रहते सर्वथा ॥३५॥</div><br><p><b>[जेसिं जीवसहाओ णत्थि]</b> जिनके कर्मजनित द्रव्य प्राण-भाव-प्राण-रूप जीव-स्वभाव नहीं है, <b>[ते होंति सिद्धा]</b> वे सिद्ध हैं, इसप्रकार सम्बन्ध है । यदि वहाँ द्रव्य-भाव-प्राण नहीं हैं तो बौद्ध-मत के समान जीव का सर्वथा अभाव होगा -- ऐसी आशंका कर उत्तर देते हैं -- <b>[अभावो य सव्वहा तत्थ णत्थि]</b> शुद्ध सत्ता, चैतन्य, ज्ञानादि-रूप शुद्ध भाव-प्राण सहित होने से उस सिद्ध-अवस्था में जीव का सर्वथा अभाव भी नहीं है । वे सिद्ध कैसे हैं ? <b>[भिण्णदेहा]</b> अशरीरी शुद्धात्मा से विपरीत शरीर की उत्पत्ति के कारणभूत मन-वचन-काययोग और क्रोधादि कषायें नहीं हैं -- इसप्रकार भिन्न देह / अशरीर जानना चाहिए । वे और कैसे हैं ? <b>[वचिगोयरमतीदा]</b> सांसारिक द्रव्य-प्राण-भाव-प्राण से रहित होने पर भी विजयवान हैं, प्रतापवान हैं, इस हेतु से उनकी महिमा स्वभाव वचनगोचरता से रहित / वचनातीत है; अथवा वे सम्यक्त्व आदि आठ गुणों से या उसके अन्तर्गत अनन्त गुणों से सहित हैं, उस कारण वचनगोचरातीत हैं ।</p><br><p>अब यहाँ जैसे सौगत / बौद्ध पर्याय रूप से पदार्थों की क्षणिकता देखकर अतिव्याप्तिकर (<font color=DarkSlateGray>सर्वथा उसे ही मानकर</font>) द्रव्य-रूप से भी क्षणिकता मान लेते हैं; उसीप्रकार इन्द्रिय आदि दश प्राण सहित अशुद्ध-जीव का अभाव देखकर मोक्ष अवस्था में केवल-ज्ञानादि अनन्त-गुण सहित शुद्ध जीव का भी अभाव मान लेते हैं -- यह भावार्थ हैं ॥३५॥</p></font></td>
      </tbody></table></div>
</body>
</html>
