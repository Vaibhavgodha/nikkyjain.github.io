<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='176.html'><img src='../../../../../images/common/prev.jpg' id=next height=50 width=50/></a>
      <a href='178.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿उसके बाद, उस कारण मोक्षार्थी पुरुष द्वारा आस्रव के कारण-भूत रागादि विकल्प-जाल के निर्मूलन हेतु, ग्रहण से रहित होने के कारण नि:संगता ही आचरणीय है; इसप्रकार से सूक्ष्म परसमय के व्याख्यान का उपसंहार करते हैं</font></div>
    <h3 class=mainTitle align=center><font color=maroon> ﻿तम्हा णिव्वुदिकामो णिस्संगो णिम्ममो य भविय पुणॊ (१६९)<br>सिद्धेसु कुणदि भत्तिं णिव्वाणं तेण पप्पेदि ॥१७७॥<br> </font></h3>
  <div class=bottomContainer id=bottomTxt175 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿इसलिए निर्वाण का इच्छुक जीव नि:संग और निर्मम होकर सिद्धों में भक्ति करता है, उससे वह निर्वाण को प्राप्त होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha177 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha177 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha177-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>निसंग निर्मम हो मुमुक्षु सिद्ध की भक्ति करें<br>सिद्धसम निज में रमन कर मुक्ति कन्या को वरें ॥१६९॥</div><br><p>यह, राग-रूप क्लेशका निःशेष नाश करने योग्य होने का निरूपण है ।</p><br><p>रागादि-परिणति होने पर चित्त का भ्रमण होता है और चित्त का भ्रमण होने पर कर्म-बन्ध होता है ऐसा (<font color=DarkSlateGray>पहले</font>) कहा गया, इसलिए मोक्षार्थी को कर्म-बन्ध का मूल ऐसा जो चित्त का भ्रमण उसके मूल-भूत रागादि-परिणति का एकान्त निःशेष नाश करने योग्य है । उसका निःशेष नाश किया जाने से, जिसे <sup>१</sup>निःसंगता और <sup>२</sup>निर्ममता प्रसिद्ध हुई है ऐसा वह जीव शुद्धात्म-द्रव्य में विश्रांति-रूप पारमार्थिक सिद्धभक्ति धारण करता हुआ <sup>३</sup>स्वसमय-प्रवृत्ति की प्रसिद्धि-वाला होता है । उस कारण से वही जीव कर्मबन्ध का <sup>४</sup>निःशेष नाश करके सिद्धि को प्राप्त करता है ॥१६९॥ </p><br><span class=shortFont><sup>१</sup>निःसंग = आत्मतत्त्व से विपरीत ऐसा जो बाह्य-अभ्यंतर परिग्रहण उससे रहित परिणति सो निःसंगता है । <br><sup>२</sup>रागादि-उपाधि-रहित चैतन्य-प्रकाश जिसका लक्षण है ऐसे आत्म-तत्त्व से विपरीत मोहोदय जिसकी उत्पत्ति में निमित्त-भूत होता है, ऐसे ममकार-अहंकारादिरूप विकल्प-समूह से रहित निर्मोह-परिणति, सो निर्ममता है । <br><sup>३</sup>स्वसमयप्रवृत्ति की प्रसिद्धिवाला = जिसे स्व-समयमें प्रवृत्ति प्रसिद्ध हुई है ऐसा । (<font color=DarkSlateGray> जो जीव रागादिपरिणति का सम्पूर्ण नाश करके नि:संग और निर्मम हुआ है उस परमार्थ-सिद्धभक्तिवंत जीव के स्वसमय में प्रवृत्ति सिद्ध की है इसलिए स्वसमयप्रवृत्ति के कारण वही जीव कर्मबन्ध का क्षय करके मोक्ष को प्राप्त करता है, अन्य नहीं ।</font>)<br><sup>४</sup>निःशेष = सम्पूर्ण; किंचित शेष न रहे ऐसा ।</span></font></td>
    <td id=gatha177-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>इसलिए निर्वाण अर्थी संग बिन ममता रहित<br>हो सिद्ध में भक्ति करे उससे मिले निर्वाण पद ॥१७७॥</div><br><p><b>[तम्हा]</b> इसलिए, <b>[अण्णाणादो णाणी]</b> इत्यादि चार गाथाओं द्वारा चित्तगत रागादि विकल्प-जाल आस्रव के कारण कहे हैं; उस कारण <b>[णिव्वुदिकामो]</b> निर्वृत्ति / मोक्ष का अभिलाषी पुरुष निस्संगो नि:संग आत्म-तत्त्व से विपरीत बाह्य-आभ्यन्तर परिग्रह से रहित होने के कारण नि:संग <b>[णिम्ममो]</b> और रागादि उपाधि से रहित चैतन्य-मय प्रकाश लक्षण आत्म-तत्त्व से विपरीत मोहोदय से उत्पन्न ममकार-अहंकार आदि रूप विकल्प-जाल से रहित होने के कारण निर्मोह, निर्मम भवीय होकर पुणो फिर सिद्धेसु सिद्ध गुणों के समान अपने अनन्त ज्ञान आदि गुणों में करो । उनमें क्या करो ? <b>[भत्तिं]</b> उनमें पारमार्थिक स्व-सम्वित्ति रूप सिद्ध भक्ति करो । उससे क्या होता है ? <b>[तेण]</b> उस सिद्ध-भक्ति रूप परिणाम से <b>[णिव्वाणं]</b> शुद्धात्मोपलब्धि रूप निर्वाण <b>[पप्पोदि]</b> प्राप्त होता है, ऐसा भावार्थ है ॥१७७॥</p><br><p>इसप्रकार सूक्ष्म परसमय-व्याख्यान की मुख्यता से नवमें स्थल में पाँच गाथायें पूर्ण हुईं ।</p></font></td>
      </tbody></table></div>
</body>
</html>
