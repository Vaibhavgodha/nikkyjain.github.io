<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='074.html'><img src='../../../../../images/common/prev.jpg' id=next height=50 width=50/></a>
      <a href='076.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब पहले कहे गए प्रभुत्व को ही पुन: कर्मसंयुक्तत्व की मुख्यता से दिखाते हैं</font></div>
    <h3 class=mainTitle align=center><font color=maroon> ﻿एवं कत्ता भोक्ता होज्जं अप्पा सगेहिं कम्मेहिं (६९)<br>हिंडदि पारमपारं संसारं मोहसंच्छण्णो ॥७५॥<br> </font></h3>
  <div class=bottomContainer id=bottomTxt77 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿इसप्रकार अपने कर्मों से कर्ता-भोक्ता होता हुआ, मोह से आच्छादित आत्मा पार (<font color=DarkSlateGray>सान्त</font>) और अपार (<font color=DarkSlateGray>अनन्त</font>) संसार में घूमता है।<br></div>
    <div class=tikaTopContainer><b><br> टीका : 
    <span id=teeka0 class=gatha075 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha075 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha075-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>इस तरह कर्मों की अपेक्षा जीव को कर्ता कहा<br>पर, जीव मोहाच्छन्न हो भमता फिरै संसार में ॥६९॥</div><br><br><p>यह, कर्म-संयुक्त-पने की मुख्यता से प्रभुत्व का व्याख्यान है ।</p><br><p>इस प्रकार प्रगट प्रभुत्व-शक्ति के कारण जिसने अपने कर्मों द्वारा (<font color=DarkSlateGray>निश्चय से भाव-कर्मों और व्यवहार से द्रव्य-कर्मों द्वारा</font>) कर्तृत्व और भोक्तृत्व का अधिकार ग्रहण किया है ऐसे इस आत्मा को, अनादि मोहाच्छादित-पने के कारण विपरीत <sup>*</sup>अभिनिवेश की उत्पत्ति होने से सम्यग्ज्ञान-ज्योति अस्त हो गई है, इसलिए वह संत अथवा अनन्त संसार में परिभ्रमण करता है ।</p><br><p>(<font color=DarkSlateGray>इस प्रकार जीव के कर्म-सहित-पने की मुख्यता-पूर्वक प्रभुत्व का व्याख्यान किया गया ।</font>) ॥६९॥</p><br><span class=shortFont><sup>*</sup>अभिनिवेश = अभिप्राय, आग्रह </span></font></td>
    <td id=gatha075-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>यों आतमा स्व कर्म से कर्ता रु भोक्ता है हुआ<br>हो मोह से आच्छन्न सांत अनंत भव में घूमता ॥७५॥</div><br><p><b>[एवं कत्ता भोक्ता होज्जं]</b> निश्चय की अपेक्षा कर्मों के कर्तृत्व-भोक्तृत्व से रहित होने पर भी व्यवहार से पूर्वोक्त नय-विभाग की अपेक्षा कर्ता और भोक्ता होकर । इस रूप वह कौन होकर ? <b>[अप्पा]</b> आत्मा ऐसा होकर । वह किस कारण इस रूप होता है ? <b>[सगेहिं कम्मेहिं]</b> अपने शुभाशुभ द्रव्य-भाव-कर्मों के कारण इस रूप होता है । ऐसा होता हुआ वह क्या करता है ? <b>[हिंडदि]</b> घूमता है । वह कहाँ घूमता है ? <b>[संसारं]</b> निश्चय-नय की अपेक्षा अनन्त संसार की व्याप्ति से रहित होने के कारण अनन्त ज्ञानादि गुणों के आधारभूत परमात्मा से विपरीत चतुर्गति संसार में घूमता है । वह संसार किस विशेषता वाला है ? <b>[पारमपारं]</b> वह भव्य की अपेक्षा सपार / सान्त है; परन्तु अभव्य की अपेक्षा अपार / अनंत है । वह आत्मा और कैसा है? <b>[मोहसंच्छण्णो]</b> विपरीत अभिनिवेश को उत्पन्न करने वाले मोह से रहित होने के कारण निश्चय-नय से अनन्त सद्दर्शन आदि शुद्ध गुण-मय होने पर भी वह आत्मा व्यवहार से दर्शन-मोह, चारित्र-मोह से संच्छन्न है, प्रच्छादित है -- ऐसा अभिप्राय है ॥७५॥</p><br><p>इस प्रकार कर्म-संयुक्तत्व की मुख्यता से गाथा पूर्ण हुईं ।</p></font></td>
      </tbody></table></div>
</body>
</html>
