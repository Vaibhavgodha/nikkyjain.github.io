<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='060.html'><img src='../../../../../images/common/prev.jpg' id=next height=50 width=50/></a>
      <a href='062.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब पूर्व सूत्र में जो जीव का उत्पाद-व्यय स्वरूप कहा है उसका कारण नर-नारक आदि गति-नामकर्म का उदय है, ऐसा कहते हैं</font></div>
    <h3 class=mainTitle align=center><font color=maroon> ﻿णेरइयतिरियमणुआ देवा इदि णामसंजुदा पयडी (५५)<br>कुव्वंति सदो णासं असदो भावस्स उप्पत्ती ॥६१॥<br> </font></h3>
  <div class=bottomContainer id=bottomTxt63 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿नारक, तिर्यंच, मनुष्य, देव-इन नामों से संयुक्त (<font color=DarkSlateGray>नामकर्म की</font>) प्रकृतियाँ सत भाव का नाश और असत भाव का उत्पाद करती हैं।<br></div>
    <div class=tikaTopContainer><b><br> टीका : 
    <span id=teeka0 class=gatha061 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha061 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha061-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>तिर्यंच नारक देव मानुष नाम की जो प्रकृति हैं<br> सद्भाव का कर नाश वे ही असत् का उद्भव करें ॥५५॥</div><br><p>जीव को सत् भाव के उच्छेद और असत् भाव के उत्पाद में निमित्त-भूत उपाधि का यह प्रतिपादन है ।</p><br><p>जिस प्रकार समुद्र-रूप से असत् के उत्पाद और सत् के उच्छेद का अनुभव न करने-वाले ऐसे समुद्र को चारों दिशाओं में से क्रमश: बहती हुई हवाएं कल्लोलों-सम्बन्धी असत् का उत्पाद और सत् का उच्छेद करती है (<font color=DarkSlateGray>अर्थात् अविद्यमान तरंग के उत्पाद में और विद्यमान तरंग के नाश में निमित्त बनती है</font>), उसी प्रकार जीव-रूप से सत् के उच्छेद और असत् के उत्पाद अनुभव न करने-वाले ऐसे जीव को क्रमश: उदय को प्राप्त होने वाली नारक-तिर्यंच-मनुष्य-देव नाम की (<font color=DarkSlateGray>नाम-कर्म की</font>) प्रकृतियाँ (<font color=DarkSlateGray>भावों-सम्बन्धी, पर्यायों-सम्बन्धी</font>) सत् का उच्छेद तथा असत् का उत्पाद करती हैं (<font color=DarkSlateGray>अर्थात् विद्याम पर्याय के नाश में और अविद्यमान पर्याय के उत्पाद में निमित्त बनती हैं</font>) ॥५५॥</p></font></td>
    <td id=gatha061-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>नारक तिर्यक् नर अमर नामक प्रकृतियाँ करतीं सदा<br>सत भाव का भी नाश, असत पदार्थ उत्पादन तथा ॥६१॥</div><br><p><b>[णेरइयतिरियमणुआदेवा इदि णाम संजुदा]</b> नारक, तिर्यंच, मनुष्य, देव-इन नाम से संयुक्त <b>[पयडी]</b> नाम-कर्म की प्रकृतियाँ रूपी कर्ता <b>[कुव्वंति]</b> करती हैं । वे क्या करती हैं ? <b>[सदोणासं]</b> विद्यमान भाव रूप पर्याय का नाश <b>[असदो भावस्स उप्पादं]</b> असत भाव रूप पर्याय का उत्पाद करती हैं ।</p><br><p>वह इसप्रकार -- जैसे समुद्र रूप से अविनश्वर / स्थायी समुद्र में भी लहरें उत्पाद-व्यय दोनों करती हैं; उसीप्रकार सहजानन्द, एक, टंकोत्कीर्ण ज्ञायक-स्वभाव से नित्य होने पर भी व्यवहार से अनादि कर्मोदय के वश निर्विकार शुद्धात्मोपलब्धि से च्युत जीव के नरक गति आदि कर्म प्रकृतियाँ उत्पाद और व्यय करती हैं । वैसा ही कहा भी है 'जल में जलकल्लोलो के समान, अनादि-निधन द्रव्य में अपनी पर्यायें प्रति समय उत्पन्न होती हैं, नष्ट होती हैं ।' आलाप पद्धति, पद्य ॥१॥</p><br><p>यहाँ शुद्ध निश्चय-नय से मूलोत्तर प्रकृति रहित, वीतराग, परमाह्लाद एकरूप चैतन्य प्रकाश सहित जो शुद्ध जीवास्ति-काय का स्वरूप है, वह ही उपादेय है -- ऐसा भावार्थ है ॥६१॥</p><br><p>इसप्रकार कर्म-कर्तृत्व आदि तीन पीठिका के व्याख्यानरूप से तीन गाथा द्वारा प्रथम अन्तर-स्थल पूर्ण हुआ ।</p></font></td>
      </tbody></table></div>
</body>
</html>
