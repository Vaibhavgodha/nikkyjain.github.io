<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='109.html'><img src='../../../../../images/common/prev.jpg' id=next height=50 width=50/></a>
      <a href='111.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿भावना-फल प्रतिपादन</font></div>
    <h3 class=mainTitle align=center><font color=maroon> ﻿एवं पवयणसारं पंचत्थियसंगहं वियाणित्ता (१०३)<br>जो मुयदि रागदोसे सो गाहदि दुक्खपरिमोक्खं ॥११०॥<br> </font></h3>
  <div class=bottomContainer id=bottomTxt111 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿इस प्रकार प्रवचन के सारभूत 'पंचास्तिकाय संग्रह' को विशेष-रूप से जानकर जो राग-द्वेष को छोडता है, वह दु:खों से परिमुक्त होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha110 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha110 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha110-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>इस भाँति जिन-ध्वनि-रूप पंचास्ति प्रयोजन जानकर<br>जो जीव छोडे राग-रुष वह छूटता भव दु:ख से ॥१०३॥</div><br><p>यहाँ पंचास्तिकाय के अवबोध का फ़ल कहकर पंचास्तिकाय के व्याख्यान का उपसंहार किया गया है ।</p><br><p>वास्तव में सम्पूर्ण (<font color=DarkSlateGray>द्वादशांग रूप से विस्तीर्ण</font>) प्रवचन, काल सहित पंचास्तिकाय से अन्य कुछ भी प्रतिपादित नहीं करता, इसलिये प्रवचन का सार ही यह 'पंचास्तिकाय संग्रह' है । जो पुरुष समस्त वस्तु-तत्त्व का कथन करने वाले इस 'पंचास्तिकाय संग्रह' को <sup>१</sup>अर्थतः <sup>१</sup>अर्थीरूप से जानकर, इसी में कहे हुये जीवास्तिकाय में, <sup>२</sup>अन्तर्गत स्थित अपने को (<font color=DarkSlateGray>निज आत्मा को</font>) स्वरूप से अत्यंत विशुद्ध चैतन्य स्वभाव वाला निश्चित करके <sup>३</sup>परस्पर कार्य-कारण-भूत ऐसे अनादि राग-द्वेष-परिणाम और कर्म-बंध की परम्परा से जिसमें <sup>४</sup>स्वरूप-विकार <sup>५</sup>आरोपित है ऐसा अपने को (<font color=DarkSlateGray>निज आत्मा को</font>) उस काल अनुभव में आता देखकर, उस काल विवेक-ज्योति प्रगट होने से (<font color=DarkSlateGray>अर्थात अत्यन्त विशुद्ध चैतन्य स्वभाव का और विकार का भेदज्ञान उसी काल प्रगट प्रवर्तमान होने से</font>) कर्म-बन्ध की परम्परा का प्रवर्तन करने वाली राग-द्वेष परिणति को छोडता है, वह पुरुष, वास्तव में जिसका <sup>६</sup>स्नेह जीर्ण होता जाता है ऐसा, जघन्य <sup>७</sup>स्नेहगुण के सन्मुख वर्तते हुए परमाणु की भाँति भावी बन्ध से परांङ्मुख वर्तता हुआ, पूर्व बंध से छूटता हुआ, अग्नि-तप्त जल की <sup>८</sup>दुःस्थिति समान जो दुःख उससे परिमुक्त होता है ॥१०३॥</p><br><span class=shortFont><sup>१</sup>अर्थतः = अर्थानुसार, वाच्य का लक्षण करके, वाच्यसापेक्ष, यथार्थरीति से ।<br><sup>१</sup>अर्थीरूप से = गरजीरूप से, याचकरूप से, सेवकरूप से, कुछ प्राप्त करने के प्रयोजन से (<font color=DarkSlateGray>अर्थात हितप्राप्ति के हेतु से</font>) ।<br><sup>२</sup>जीवास्तिकाय में स्वयं(<font color=DarkSlateGray>निज आत्मा</font>) समा जाता है, इसलिये जैसा जीवास्तिकाय के स्वरूप का वर्णन किया गया है वैसा ही अपना स्वरूप है अर्थात स्वयं भी स्वरूप से अत्यन्त विशुद्ध चैतन्य स्वभाव वाला है ।<br><sup>३</sup>रागद्वेष परिणाम और कर्मबन्ध अनादिकाल से एक-दूसरे को कार्यकारणरूप हैं ।<br><sup>४</sup>स्वरूप विकार = स्वरूप का विकार। (<font color=DarkSlateGray>स्वरूप दो प्रकार का है (<font color=DarkSlateGray>१</font>) द्रव्यार्थिकनय के विषयभूत स्वरूप, और (<font color=DarkSlateGray>२</font>) पर्यायार्थिक नय के विषयभूत स्वरूप । जीव में जो विकार होता है वह पर्यायार्थिक नय के विषयभूत स्वरूप में होता है, द्रव्यार्थिक नय के विषयभूत स्वरूप में नहीं, वह (<font color=DarkSlateGray>द्रव्यार्थिक नय के विषयभूत</font>) स्वरूप तो सदैव अत्यन्त विशुद्ध चैतन्यात्मक है ।</font>)<br><sup>५</sup>आरोपित = (<font color=DarkSlateGray>नया अर्थात औपाधिक रूप से</font>) किया गया। (<font color=DarkSlateGray>स्फ़टिक मणि में औपाधिकरूप से होने वाली रंगित दशा की भाँति जीव में औपाधिकरूप से विकारपर्याय होती हुई कदाचित अनुभव में आती है ।</font>)<br><sup>६</sup>स्नेह= रागादिरूप चिकनाहट ।<br><sup>७</sup>स्नेह = स्पर्श गुण की पर्यायरूप चिकनाहट (<font color=DarkSlateGray>जिस प्रकार जघन्य चिकनाहट के सन्मुख वर्तता हुआ परमाणु भावी बन्ध से परांगमुख है, उसी प्रकार जिसके रागादि जीर्ण होते जाते हैं ऐसा पुरुष  भावी बन्ध से परांगमुख है ।</font>)<br><sup>८</sup>दुःस्थिति= अशांत स्थिति (<font color=DarkSlateGray>अर्थात तले-ऊपर होना, खद्‍बद्‍ होना</font>), अस्थिरता, खराब-बुरी स्थिति । (<font color=DarkSlateGray>जिस प्रकार अग्नितप्त जल खद्‍बद्‍ होता है, तले-उपर होता रहता है, उसी प्रकार दुःख आकुलातामय है </font>)</span></font></td>
    <td id=gatha110-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>इस रीति प्रवचनसारमय पंचास्तिसंग्रह जान जो<br>है तजता राग-द्वेष को वह सकलदुख-परिमुक्त हो ॥११०॥</div><br><p><b>[एवं]</b> पूर्वोक्त प्रकार से, <b>[वियाणित्ता]</b> पहले विशेष-रूप से जानकर । किसे जानकर ? <b>[पंचत्थियसंगहं]</b> पंचास्तिकाय-संग्रह नामक ग्रंथ को जानकर । किस विशेषतावाले ग्रन्थ को जानकर? <b>[पवयणसारं]</b> प्रवचन के सार-भूत, पंचास्तिकाय, षड्द्रव्य का संक्षेप से प्रतिपादक होने के कारण, अथवा मुख्य-रूप से परम-समाधिरतों को मोक्ष-मार्ग-रूप से सार-भूत शुद्ध जीवास्तिकाय का प्रतिपादक होने से, द्वादशांग-रूप से विस्तृत होने पर भी प्रवचन के सारभूत इस ग्रन्थ को जानकर । इसे जानकर क्या करता है ? <b>[जो मुयदि]</b> कर्ता-रूप जो छोडता है । कर्मता को प्राप्त किन्हें छोडता है ? <b>[रायदोसे]</b> अनंत ज्ञानादि गुण सहित वीतराग परमात्मा से विलक्षण, हर्ष-विषाद लक्षण-वाले और आगामी रागादि दोषों को उत्पन्न करने-वाले कर्मास्रव के जनक राग-द्वेष दोनों को छोडता है; सो वह पूर्वोक्त ध्याता <b>[गाहदि]</b> प्राप्त होता है । वह किसे प्राप्त करता है ? <b>[दुक्खपरिमोक्खं]</b> निर्विकार आत्मोपलब्धि-रूप भावना से उत्पन्न परम आह्लाद एक लक्षण सुखामृत से विपरीत, नानाप्रकार के शारीरिक-मानसिक रूप चतुर्गति-दु:ख के परिमोक्ष को, विनाश को प्राप्त होता है, ऐसा अभिप्राय है ॥११०॥</p></font></td>
      </tbody></table></div>
</body>
</html>
