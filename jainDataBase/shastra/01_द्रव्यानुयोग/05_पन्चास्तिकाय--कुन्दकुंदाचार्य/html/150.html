<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='149.html'><img src='../../../../../images/common/prev.jpg' id=next height=50 width=50/></a>
      <a href='151.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब सामान्य से पुण्य-पाप संवर का स्वरूप कहते हैं</font></div>
    <h3 class=mainTitle align=center><font color=maroon> ﻿जस्स ण विज्जदि रागो दोसो मोहो व सच्चदव्वेसु (१४२) <br>णासवदि सुहं असुहं समसुहदुक्खस्स भिक्खुस्स ॥१५०॥<br> </font></h3>
  <div class=bottomContainer id=bottomTxt149 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿सुख-दुःख में सम-भावी जिन भिक्षु / मुनि के सभी द्रव्यों में राग, द्वेष, मोह नहीं है; उन्हें शुभ-अशुभ का आस्रव नहीं होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha150 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha150 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha150-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जिनको न रहता राग-द्वेष अर मोह सब परद्रव्य में<br>आस्रव उन्हें होता नहीं, रहते सदा समभाव में ॥१४२॥</div><br><p>यह, सामान्य-रूप से संवर के स्वरूप का कथन है ।</p><br><p>जिसे समग्र पर-द्रव्यों के प्रति राग-रूप, द्वेष-रूप या मोह-रूप भाव नहीं है, उस भिक्षु को, जो कि निर्विकार चैतन्य-पने के कारण <sup>१</sup>सम-सुख-दुःख है उसे, शुभ और अशुभ कर्म का आस्रव नहीं होता, परन्तु संवर ही होता है । इसलिये यहाँ (<font color=DarkSlateGray>ऐसा समझना कि</font>) मोह-राग-द्वेष परिणाम का निरोध सो भाव-संवर है, और वह (<font color=DarkSlateGray>मोह-राग-द्वेष-रूप परिणाम का निरोध</font>) जिसका निमित्त है ऐसा जो योग-द्वारा प्रविष्ट होने वाले पुद्‍गलों के शुभाशुभ-कर्म-परिणाम का (<font color=DarkSlateGray>शुभाशुभ कर्मरूप परिणाम का</font>) निरोध सो द्रव्य-संवर है ॥१४२॥</p><br><span class=shortFont><sup>१</sup>सम-सुख-दुःख = जिसे सुख दुःख समान है ऐसे इष्टानिष्ट संयोगों में जिसे हर्ष-शोकादि विषम परिणाम नहीं होते ऐसे । (<font color=DarkSlateGray>जिसे राग-द्वेष-मोह नहीं है, वह मुनि निर्विकार चैतन्य-मय है अर्थात्‌ उसका चैतन्य पर्याय में भी विकार-रहित है इसलिये सम-सुख-दुःख है । </font>) </span></font></td>
    <td id=gatha150-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>सम दु:खसुख जिन मुनि के न राग द्वेष विमोह हो<br>सब द्रव्य में तो नहीं उनके शुभाशुभ आस्रवित हों ॥१५०॥</div><br><p><b>जस्स ण विज्जदि</b> जिनके नहीं है । वह क्या नहीं है ? <b>रागो दोसो मोहो</b> जीव के शुद्ध परिणाम-रूप परम धर्म लक्षण से विपरीत राग-द्वेष परिणाम या मोह परिणाम नहीं है । किन विषयों में ये नहीं हैं ? <b>सव्वदव्वेसु</b> सभी शुभाशुभ द्रव्यों में ये नहीं हैं । <b>णासवदि सुहं असुहं</b> शुभाशुभ कर्म आस्रवित नहीं होते हैं । किसके ये आस्रवित नहीं होते हैं ? <b>भिक्खुस्स</b> रागादि से रहित शुद्धोपयोग से सहित उन तपोधन के वे आस्रवित नहीं होते हैं । कैसे तपोधन के वे आस्रवित नहीं होते हैं ? <b>समसुहदुक्खस्स</b> समस्त शुभ-अशुभ संकल्प से रहित शुद्धात्मा के ध्यान से उत्पन्न परम सुखामृत की तृप्ति रूप एकाकार समरसी भाव के बल से सुख-दु:ख-रूप हर्ष-विषाद-मय विकार व्यक्त नहीं होने के कारण सुख-दु:ख में समभावी तपोधन के वे आस्रवित नहीं होते हैं ।</p><br><p>यहाँ शुभ-अशुभ के संवर में समर्थ शुद्धोपयोग भाव-संवर है और भाव-संवर के आधार से नवीन द्रव्य कर्मों का निरोध / नहीं आना द्रव्य-संवर है, ऐसा तात्पर्यार्थ है ॥१५०॥</p></font></td>
      </tbody></table></div>
</body>
</html>
