<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='081.html'><img src='../../../../../images/common/prev.jpg' id=next height=50 width=50/></a>
      <a href='083.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, स्कन्धों के पुद्गलत्व व्यवहार व्यवस्थापित करते हैं</font></div>
    <h3 class=mainTitle align=center><font color=maroon> ﻿बादरसुहुमगदाणं खंदाणं पोग्गलोत्ति ववहारो (७६)<br>ते होंति छप्पयारा तेलोक्कं जेहिं णिप्पण्णं ॥८२॥<br> </font></h3>
  <div class=bottomContainer id=bottomTxt83 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿बादर और सूक्ष्म से परिणत स्कन्धों में पुद्गल ऐसा व्यवहार है। वे छह प्रकार के हैं, जिनसे तीन लोक निष्पन्न है।<br></div>
    <div class=tikaTopContainer><b><br> टीका : 
    <span id=teeka0 class=gatha082 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha082 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha082-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>सूक्ष्म-बादर परिणमित स्कन्ध को पुद्गल कहा<br>स्कन्ध के षटभेद से त्रैलोक्य यह निष्पन्न है ॥७६॥</div><br><p>स्कन्धों में 'पुद्गल' ऐसा जो व्यवहार है, उसका यह समर्थन है ।<ol><li>जिनमें षट्-स्थान-पतित (<font color=DarkSlateGray>छह स्थानों में समावेश पानेवाली</font>) वृद्दि-हानि होती है ऐसे स्पर्श-रस-गन्ध-वर्ण-रूप गुण-विशेषों के कारण (<font color=DarkSlateGray>परमाणु</font>) 'पूरण-गलन' धर्म-वाले होने से <li>स्कन्ध-व्यक्ति के (<font color=DarkSlateGray>स्कन्ध-पर्याय के</font>) आविर्भाव और तिरोभाव की अपेक्षा से भी (<font color=DarkSlateGray>परमाणुओं में</font>) 'पूरण-गलन' घटित होने से परमाणु निश्चय से 'पुद्गल' है । स्कन्ध तो अनेक-पुद्गल-मय एक-पर्याय-पने के कारण पुद्गलों से अनन्य होने से व्यवहार से 'पुद्गल' है; </ol>तथा (<font color=DarkSlateGray>वे</font>) बादरत्व और सुक्ष्मत्व-रूप परिणामों के भेदों द्वारा छह प्रकारों को प्राप्त करके तीन-लोक-रूप होकर रहे हैं । वे छह प्रकार के स्कन्ध इस प्रकार हैं -<ol><li>बादर-बादर <li>बादर <li>बादर-सूक्षम <li>सूक्ष्म-बादर <li>सूक्ष्म <li>सूक्ष्म-सूक्ष्म</ol>वहाँ,<ol><li>काष्ठ-पाषाणादिक (<font color=DarkSlateGray>स्कन्ध</font>) जो कि छेदन होने पर स्वयं नहीं जुड़ सकते वे (<font color=DarkSlateGray>घन पदार्थ</font>) <b>बादर-बादर</b> हैं; <li>दूध, घी, तेल, जल, रस, आदि (<font color=DarkSlateGray>स्कन्ध</font>) जो कि छेदन होने पर स्वयं जुड़ जाते हैं वे (<font color=DarkSlateGray>प्रवाहि पदार्थ</font>) <b>बादर</b> हैं;<li>छाया, धुप, अन्धकार, चांदनी आदि (<font color=DarkSlateGray>स्कन्ध</font>) जो कि स्थूल ज्ञात होने पर भी जिनका छेदन, भेदन अथवा (<font color=DarkSlateGray>हस्तादी द्वारा</font>) ग्रहण नहीं किया जा सकता, वे <b>बादर-सूक्ष्म</b> हैं <li>स्पर्श-रस-गन्ध-शब्द जो कि सूक्ष्म होने पर भी स्थूल ज्ञात होते हैं (<font color=DarkSlateGray>अर्थात् चक्षु को छोड़कर चार इन्द्रियों के विषय-भूत स्कन्ध जो कि आँख से दिखाई न देने पर भी स्पर्शनेन्द्रिय द्वारा स्पर्श किया जा सकता है</font>) जीभ द्वारा जिनका स्वाद लिया जा सकता है, नाक से सूंघा जा सकता है वे <b>सूक्ष्म-बादर</b> हैं; <li>कर्म-वर्गणादि (<font color=DarkSlateGray>स्कन्ध</font>) की जिन्हें सूक्ष्म-पना है तथा जो इन्द्रियों से ज्ञात न हों ऐसे वे <b>सूक्ष्म</b> हैं; <li>कर्म-वर्गणा से नीचे के (<font color=DarkSlateGray>कर्म-वर्गणातीत द्वि-अणुक-स्कन्ध तक के स्कन्ध</font>) जो की अत्यन्त सूक्ष्म हैं वे <b>सूक्ष्म-सूक्ष्म</b> हैं ॥७६॥</ol></p></font></td>
    <td id=gatha082-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>स्कन्ध बादर सूक्ष्मगत के पौद्गलिक व्यवहार है<br>वे कहे षड्विध तीन लोक कहा उन्हीं से रचित है ॥८२॥</div><br><p><b>बादर सुहुमगदाणं खंदाणं पोग्गलोत्ति ववहारो</b> बादर-सूक्ष्म-गत स्कन्धों में 'पुद्गल', ऐसा व्यवहार है । वह इसप्रकार -- जैसे शुद्ध निश्चय से सत्ता, चैतन्य, बोधादि शुद्ध प्राणों द्वारा जो जीते हैं, वे सिद्ध रूप जीव, हैं; तथापि व्यवहार से आयु आदि अशुद्ध प्राणों से जो जीता है, गुणस्थान-मार्गणा-स्थान आदि भेद से भिन्न / पृथक्-पृथक्  है, वह भी जीव है । उसी प्रकार - 'स्कन्ध के समान जो वर्ण-गंध-रस-स्पर्श द्वारा पूरण-गलन करते हैं, इस कारण परमाणु पुद्गल हैं' ।</p><br><p>इस प्रकार श्लोक सें कहे गए लक्षण वाले परमाणु वास्तव में निश्चय से पुद्गल कहलाते हैं, तथा व्यवहार से द्व्यणुक आदि अनंत परमाणु पिण्ड-रूप बादर-सूक्ष्म-गत स्कन्ध भी पुद्गल हैं, ऐसा व्यवहार होता है । <b>ते होंति छप्पयारा</b> वे छह प्रकार के होते हैं । जिनके द्वारा क्या किया गया है ? <b>णिप्पन्नंजेहिंतेलोक्कं</b> जिनके द्वारा तीन-लोक निष्पन्न है । </p><br><p>यहाँ तात्पर्य यह है -- 'जीवादि पदार्थ जहाँ देखे जाते हैं, वह लोक है' -- ऐसा वचन होने से पुद्गलादि छह द्रव्यों से निष्पन्न यह लोक किसी अन्य पुरुष-विशेष द्वारा न किया जा रहा है, न नष्ट किया जा रहा है और न धारण किया जा रहा है ॥८२॥</p></font></td>
      </tbody></table></div>
</body>
</html>
