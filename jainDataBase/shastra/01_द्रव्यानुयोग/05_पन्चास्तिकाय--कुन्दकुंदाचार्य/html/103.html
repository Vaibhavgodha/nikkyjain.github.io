<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='102.html'><img src='../../../../../images/common/prev.jpg' id=next height=50 width=50/></a>
      <a href='104.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब धर्म, अधर्म और आकाश के एक क्षेत्रावगाहता होने के कारण व्यवहार से एकत्व और निश्चय से भिन्नत्व दिखाते हैं</font></div>
    <h3 class=mainTitle align=center><font color=maroon> ﻿धम्माधम्मागासा अपुधब्भूदा समाणपरिमाणा (९६) <br>पुधगुवलद्धविसेसा करेंति एयत्तमण्णत्तं ॥१०३॥<br> </font></h3>
  <div class=bottomContainer id=bottomTxt104 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿धर्म, अधर्म, आकाश (<font color=DarkSlateGray>लोकाकाश</font>) अपृथग्भूत, समान परिमाणवाले और पृथक्  उपलब्धि विशेषवान हैं; इसलिए एकत्व और अन्यत्व को करते हैं।<br></div>
    <div class=tikaTopContainer><b><br> टीका : 
    <span id=teeka0 class=gatha103 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha103 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha103-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>धर्माधर्म अर लोक का अवगाह से एकत्व है<br>अर पृथक् पृथक् अस्तित्व से अन्यत्व है भिन्नत्व है ॥९६॥</div><br><p>यहाँ, धर्म, अधर्म और लोकाकाश का अवगाह की अपेक्षा से एकत्व होने पर भी वस्तु-रूप से अन्यत्व कहा गया है ।</p><br><p>धर्म, अधर्म और लोकाकाश समान परिमाण-वाले होने के कारण साथ रहने मात्र से ही (<font color=DarkSlateGray>मात्र एक-क्षेत्रावगाह की अपेक्षा से ही</font>) एकत्व-वाले हैं, वस्तुतः तो (<font color=DarkSlateGray>१</font>) व्यवहार से गति-हेतुत्व, स्थिति-हेतुत्व और अवगाह-हेतुत्व-रूप (<font color=DarkSlateGray>पृथक-उपलब्ध विशेष द्वारा</font>) तथा (<font color=DarkSlateGray>२</font>) निश्चय से <sup>१</sup>विभक्त-प्रदेशत्वरूप पृथक-उपलब्ध <sup>२</sup>विशेष द्वारा, वे अन्यत्व-वाले ही हैं ।</p><br><span class=shortFont><sup>१</sup>विभक्त = भिन्न (<font color=DarkSlateGray>धर्म, अधर्म और आकाश को भिन्न-प्रदेश-पना है।</font>)<br><sup>२</sup>विशेष = खासियत, विशिष्टता, विशेषता। (<font color=DarkSlateGray>व्यवहार से तथा निश्चय से धर्म, अधर्म और आकाश के विशेष पृथक उपलब्ध हैं अर्थात भिन्न भिन्न दिखाई देते हैं।</font>)</span></font></td>
    <td id=gatha103-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>धर्माधरम आकाश अपृथग्भूत सम परिमाणमय<br>हैं पृथक्  उपलब्धि विशेष करें एकत्व अन्यत्वमय ॥१०३॥</div><br><p><b>धम्माधम्मागासा</b> धर्म, अधर्म, लोकाकाश द्रव्य हैं । वे किस विशेषतावाले हैं ? <b>अपुधब्भूदा समाणपरिमाणा</b> व्यवहारनय से अपृथग्भूत और समान परिमाणवाले हैं । और किस रूप वाले हैं ? <b>पुधगुवलद्धविसेसा </b> निश्चय की अपेक्षा पृथक् रूप से उपलब्ध विशेषवान हैं । ऐसे होते हुए क्या करते हैं ? <b>करेंति</b> करते हैं, <b>एयत्तमण्णत्तं</b> व्यवहार से एकत्व और निश्चय से अन्यत्व करते हैं । </p><br><p>वह इसप्रकार -- जैसे यह जीव, पुद्गलादि पाँच द्रव्यों और शेष जीवान्तरों के साथ एक क्षेत्रावगाही होने के कारण व्यवहार से एकत्व करता है; परन्तु निश्चय से समस्त वस्तु-गत अनन्त धर्मों को एकसाथ प्रकाशित करनेवाले परम चैतन्य विलास लक्षण ज्ञान-गुण द्वारा भिन्नत्व करता है; उसीप्रकार धर्म, अधर्म, लोकाकाश द्रव्य एक क्षेत्रावगाह के कारण अभिन्न होने से और समान परिमाणी होने से उपचरित असद्भूत व्यवहार की अपेक्षा परस्पर एकत्व करते हैं; तथा निश्चय-नय की अपेक्षा गति, स्थिति, अवगाह रूप अपने-अपने लक्षणों द्वारा नानात्व / भिन्नत्व करते हैं, ऐसा सूत्रार्थ है ॥१०३॥</p><br><p>इस प्रकार 'पंचास्तिकाय षड्द्रव्य प्रतिपादक प्रथम महाधिकार' में सात गाथा पर्यंत तीन स्थल द्वारा 'आकाशास्तिकाय व्याख्यान रूप सातवाँ अन्तराधिकार' पूर्ण हुआ ।</p><br><p>तत्पश्चात् (<font color=DarkSlateGray>आठवें अन्तराधिकार में</font>) आठ गाथा पर्यन्त पंचास्तिकाय, षड्द्रव्य का चूलिका व्याख्यान करते हैं वहाँ आठ गाथाओं में से <ol><li>चेतनत्व-अचेतनत्व, मूर्तत्व-अमूर्तत्व के प्रतिपादन की मुख्यता से <b>आयास..</b> इत्यादि एक गाथासूत्र है । <li>इसके बाद सक्रिय-निष्क्रियत्व की मुख्यता से <b>जीवा-पोग्गलकाया</b> इत्यादि एक सूत्र है; <li>तदुपरान्त प्रकारान्तर से मूर्त-अमूर्तत्व कथन की मुख्यता से <b>जे खलु इन्दियगेज्जा</b> इत्यादि एक सूत्र है । <li>तदनन्तर नवीन-पुरानी पर्यायादि स्थिति-रूप व्यवहार-काल, जीव-पुद्गलादि की पर्यायों के परिणमन में सहकारी कारण-भूत कालाणु रूप निश्चय-काल, इसप्रकार दो कालों के व्याख्यान की मुख्यता से <b>कालो परिणामभवो</b> इत्यादि दो गाथायें हैं । <li>उसी काल के द्रव्य का लक्षण सम्भव / सम्यक्  प्रकार से घटित होने के कारण द्रव्यत्व, द्वितीयादि प्रदेश का अभाव होने से अकायत्व, इस प्रतिपादन की मुख्यता से <b>एदे कालागासा</b> इत्यादि एक सूत्र है । <li>इसके बाद पंचास्तिकाय के अन्तर्गत केवल-ज्ञान-दर्शन-रूप शुद्ध जीवास्तिकाय के निश्चय मोक्ष-मार्ग-भूत वीतराग निर्विकल्प-समाधि-रूप परिणमन के समय भावना / तद्रूप परिणमन के फल प्रतिपादनरूप से <b>एवं पवयणसारं..</b> इत्यादि दो गाथायें हैं ।</Ol>इसप्रकार आठ गाथाओं वाले छह स्थलों द्वारा चूलिका में सामूहिक उत्थानिका हुई ।</p></font></td>
      </tbody></table></div>
</body>
</html>
