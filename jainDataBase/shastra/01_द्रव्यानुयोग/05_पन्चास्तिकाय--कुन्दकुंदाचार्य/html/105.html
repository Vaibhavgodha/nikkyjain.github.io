<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='104.html'><img src='../../../../../images/common/prev.jpg' id=next height=50 width=50/></a>
      <a href='106.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब द्रव्यों का सक्रिय-निष्क्रियत्व कहते हैं</font></div>
    <h3 class=mainTitle align=center><font color=maroon> ﻿जीवा पुग्गलकाया सह सक्किरिया हवंति ण य सेसा (९८)<br>पुग्गलकरणा जीवा खंदा खलु कालकरणेहिं दु ॥१०५॥<br> </font></h3>
  <div class=bottomContainer id=bottomTxt106 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿ बाह्य करण सहित जीव और पुद्गल सक्रिय हैं; शेष द्रव्य सक्रिय नहीं, निष्क्रिय हैं। जीव पुद्गल-करणवाले हैं और वास्तव में स्कन्ध काल-करणवाले हैं।<br></div>
    <div class=tikaTopContainer><b><br> टीका : 
    <span id=teeka0 class=gatha105 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha105 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha105-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>सक्रिय करण-सह जीव-पुद्गल शेष निष्क्रिय द्रव्य हैं<br>काल पुद्गल का करण पुद्गल करण है जीव का ॥९८॥</div><br><p>यहाँ (<font color=DarkSlateGray>द्रव्यों का</font>) सक्रिय-निष्क्रियपना कहा गया है ।</p><br><p>प्रदेशान्तर प्राप्ति का हेतु (<font color=DarkSlateGray>अन्य प्रदेश की प्राप्ति का कारण</font>) ऐसी जो परिस्पंद-रूप पर्याय, वह क्रिया है । वहाँ, बहिरंग साधन के साथ रहने वाले जीव सक्रिय हैं, बहिरंग साधन के साथ रहने वाले पुद्‍गल सक्रिय हैं । आकाश निष्क्रिय है, धर्म निष्क्रिय है, अधर्म निष्क्रिय है, काल निष्क्रिय है ।</p><br><p>जीवों को सक्रिय-पने का बहिरंग साधन कर्म-नोकर्म के संचय रूप पुद्‍गल है, इसलिये जीव पुद्‍गल-करण वाले हैं । उसके अभाव के कारण (<font color=DarkSlateGray>पुद्‍गल-करण के अभाव के कारण</font>) सिद्धों को निष्क्रिय-पना है (<font color=DarkSlateGray>अर्थात सिद्धों को कर्म-नोकर्म के संचय-रूप पुद्‍गलों का अभाव होने से वे निष्क्रिय हैं ।</font>) पुद्‍गलों को सक्रियपने का बहिरंग साधन <sup>१</sup>परिणाम-निष्पादक काल है, इसलिये पुद्‍गल काल-करण-वाले हैं ।</p><br><p>कर्मादिक की भाँति (<font color=DarkSlateGray>अर्थात जिस प्रकार कर्म-नोकर्मरूप पुद्‍गलों का अभाव होता है उस प्रकार</font>) काल का अभाव नहीं होता, इसलिये सिद्धों की भाँति (<font color=DarkSlateGray>अर्थात जिस प्रकार सिद्धों को निष्क्रियपना होता है उस प्रकार</font>) पुद्‍गलों को निष्क्रियपना नहीं होता ॥९८॥</p><br><span class=shortFont><sup>१</sup>परिणाम-निष्पादक = परिणाम को उत्पन्न करने वाला, परिणाम उत्पन्न होने में जो निमित्तभूत (<font color=DarkSlateGray>बहिरंग साधनभूत</font>) हैं ऐसा ।</span></font></td>
    <td id=gatha105-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>सक्रिय सकारण जीव पुद्गल शेष सब निष्क्रिय कहे<br>हैं जीव पुद्गल करणयुत स्कन्ध कालकरण कहे ॥१०५॥</div><br><p><b>[जीवा पुग्गलकाया सक्किरिया हवंति]</b> जीव, पुद्गल-काय सक्रिय हैं । वे सक्रिय कैसे हैं ? <b>[सह]</b> साथ में सक्रिय हैं । 'साथ' का क्या अर्थ है ? बहिरंग सहकारी कारणों से सहित-'साथ' का अर्थ है; अर्थात् बहिरंग सहकारी कारणों से सहित वे सक्रिय हैं । <b>[णंय सेसा]</b> जीव-पुद्गलों से भिन्न शेष द्रव्य सक्रिय नहीं हैं । जीवों के सक्रियत्व में बहिरंग निमित्त कहते हैं <b>[पोग्गलकरणाजीवा]</b> निष्क्रिय, निर्विकार शुद्धात्मानुभूति भावना से च्युत तथा मन, वचन, काय के व्यापार-रूप क्रिया-परिणत जीव द्वारा जो समुपार्जित कर्म-नोकर्म रूप पुद्गल हैं; वे ही करण, कारण, निमित्त हैं जिनके; वे जीव पुद्गल करण कहलाते हैं । <b>[खंदा]</b> स्कन्ध हैं । यहाँ स्कन्ध शब्द से स्कन्ध और अणु के भेद से भिन्न होने के कारण दो प्रकार के पुद्गल ग्रहण करना चाहिए । वे पुद्गल कैसे हैं ? वे सक्रिय हैं । वे किनसे सक्रिय हैं ? <b>[कालकरणेहिं]</b> परिणामनिर्वर्तक / पर्याय की उत्पत्ति में निमित्त होनेवाले कालाणु द्रव्य से सक्रिय हैं । <b>[खलु]</b> वास्तव में ।</p><br><p>यहाँ जैसे शुद्धात्मानुभूति के बल से कर्म का क्षय हो जाने पर कर्म-नोकर्म रूप पुद्गलों का अभाव होने से सिद्धों के निष्क्रियत्व होता है, वैसा पुद्गलों के नहीं होता है ।</p><br><p><b><font color=red>प्रश्न – उनके क्यों नहीं होता है ?</p><br><p></font><font color=darkGreen>उत्तर –</font></b> वर्ण वाली मूर्ति से रहित होने के कारण अमूर्त काल के सदा ही विद्यमान होने से उनके निष्क्रियत्व नहीं है, ऐसा भावार्थ है ॥१०५॥</p><br><p>इस प्रकार सक्रिय-निष्क्रियत्व की मुख्यता से गाथा पूर्ण हुई ।</p></font></td>
      </tbody></table></div>
</body>
</html>
