<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='178.html'><img src='../../../../../images/common/prev.jpg' id=next height=50 width=50/></a>
      <a href='180.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब, उस भव में मोक्ष प्राप्त नहीं करता, पुण्यबंध को ही प्राप्त होता है पूर्व सूत्र में कहे गए उसी अर्थ को दृ़ढ करते हैं</font></div>
    <h3 class=mainTitle align=center><font color=maroon> ﻿अरहंतसिद्धचेदियपवयणभत्तो परेण णियमेण (१७१)<br>जो कुणदि तवोकम्मं सो सुरलोगं समादियदि ॥१७९॥<br> </font></h3>
  <div class=bottomContainer id=bottomTxt177 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अरहन्त, सिद्ध, चैत्य, प्रवचन का भक्त होता हुआ जो उत्कृष्टरूप से तप:कर्म करता है, वह नियम से सुरलोक को प्राप्त होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha179 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha179 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha179-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>अरहंत-सिद्ध-जिनवचन सह जिनप्रतिमाओ के भजन को<br>संयम सहित तप जो करें वे जीव पाते स्वर्ग को ॥१७१॥</div><br><p>यह, मात्र अर्हंतादि की भक्ति जितने राग से उत्पन्न होनेवाला जो साक्षात् मोक्ष का अंतराय, उसका प्रकाशन है । </p><br><p>जो (<font color=DarkSlateGray>जीव</font>) वास्तव में अर्हंतादि की भक्ति के आधीन बुद्धिवाला वर्तता हुआ <sup>१</sup>परमसंयमप्रधान अतितीव्र तप तपता है, वह (<font color=DarkSlateGray>जीव</font>), मात्र उतने राग-रूप क्लेश से जिसका निज अंतःकरण कलंकित (<font color=DarkSlateGray>मलिन</font>) है ऐसा वर्तता हुआ, विषय-विष-वृक्ष के <sup>२</sup>आमोद से जहाँ अन्तरंग (<font color=DarkSlateGray>अंतःकरण</font>) मोहित होता है ऐसे स्वर्गलोक को -- जो कि साक्षात् मोक्ष को अन्तराय-भूत है उसे सम्प्राप्त करके, सुचिरकाल- पर्यंत (<font color=DarkSlateGray>बहुत लम्बे काल तक</font>) राग-रूपी अंगारों से दह्यमान हुआ अन्तर में संतप्त (<font color=DarkSlateGray>दुःखी, व्यथित</font>) होता है ॥१७१॥ </p><br><span class=shortFont><sup>१</sup>परमसंयमप्रधान = उत्कृष्ट संयम जिसमें मुख्य हो ऐसा । <br><sup>२</sup>आमोद = (<font color=DarkSlateGray>१</font>) सुगंध; (<font color=DarkSlateGray>२</font>) मौज ।</span></font></td>
    <td id=gatha179-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>अरहंत सिद्ध रु चैत्य, प्रवचन भक्त जो उत्कृष्टता<br>मय तप:-कर्म करे यदि तो नियम से हो देवता ॥१७९॥</div><br><p>जो कोई पर से, उत्कृष्ट-रूप से अरहंत, सिद्ध, चैत्य, प्रवचन का भक्त होता हुआ करता है । ऐसा जो क्या करता है ? ऐसा जो तप:कर्म करता है, वह नियम से सुरलोक को प्राप्त करता है, ऐसा अर्थ है । इस सूत्र में जो कोई भी शुद्धात्मा को उपादेयकर अथवा आगम भाषा की अपेक्षा मोक्ष को उपादेयकर निदान रहित परिणाम से व्रत, तपश्चरण आदि करता है, वह सम्यग्दृष्टि है; परंतु उसके संहनन आदि शक्ति का अभाव होने से शुद्धात्म-स्वरूप में स्थिर रहने के लिए असमर्थ होने के कारण वर्तमान भव में पुण्यबंध ही है; तथापि भवान्तर में परमात्म-भावना में स्थिरता होने पर नियम से मोक्ष होता है । उससे विपरीत के भवान्तर में भी मोक्ष नहीं है, ऐसा सूत्र का अभिप्राय है ॥१७९॥</p><br><p>इसप्रकार अचरम-देहधारी पुरुष के व्याख्यान की मुख्यता से दशवें स्थल में दो गाथायें पूर्ण हुईं ।</p></font></td>
      </tbody></table></div>
</body>
</html>
