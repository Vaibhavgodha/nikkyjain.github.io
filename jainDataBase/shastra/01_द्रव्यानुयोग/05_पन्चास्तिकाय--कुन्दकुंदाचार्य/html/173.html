<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='172.html'><img src='../../../../../images/common/prev.jpg' id=next height=50 width=50/></a>
      <a href='174.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब सूक्ष्म परसमय का स्वरूप कहते हैं</font></div>
    <h3 class=mainTitle align=center><font color=maroon> ﻿अण्णाणादो णाणी जदि मण्णदि सुद्धसंपयोगादो (१६५)  <br>हवदित्ति दुक्खमोक्खो परसमयरदो हवदि जीवो ॥१७३॥<br> </font></h3>
  <div class=bottomContainer id=bottomTxt171 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿यदि अज्ञान से ज्ञानी ऐसा मानता है कि शुद्ध सम्प्रयोग (<font color=DarkSlateGray>शुभभाव</font>) से दु:ख-मोक्ष होता है तो वह जीव परसमयरत है ।<br></div>
    <div class=tikaTopContainer><b><br> टीका : 
    <span id=teeka0 class=gatha173 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha173 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha173-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>शुभ-भक्ति से दुख-मुक्त हो जाने यदि अज्ञान से<br>उस ज्ञानी को भी परसमय ही कहा है जिनदेव ने ॥१६५॥</div><br><p>यह, सूक्ष्म परसमय के स्वरूप का कथन है । </p><br><p>सिद्धि के साधन-भूत ऐसे अर्हंतादि भगवन्तों के प्रति भक्ति-भाव से, <sup>१</sup>अनुरंजित चित्त-वृत्ति वह यहाँ 'शुद्ध-सम्प्रयोग' है । अब, <sup>२</sup>अज्ञान-लव के आवेश से यदि ज्ञानवान भी 'उस शुद्ध-सम्प्रयोग से मोक्ष होता है' ऐसे अभिप्राय द्वारा खेद प्राप्त करता हुआ उसमें (<font color=DarkSlateGray>शुद्ध-सम्प्रयोग में</font>) प्रवर्ते, तो तब तक वह भी <sup>३</sup>रागलव के सद्भाव के कारण <sup>४</sup>'परसमयरत' कहलाता है । तो फिर निरंकुश रागरूप क्लेश से कलंकित ऐसी अंतरंग वृत्तिवाला इतर जन क्या परसमयरत नहीं कहलाएगा ? (<font color=DarkSlateGray>अवश्य कहलाएगा ही</font>) ॥१६५॥ </p><br><span class=shortFont><sup>१</sup>अनुरंजित = अनुरक्त; रागवाली; सराग ।<br><sup>२</sup>अज्ञानलव = किन्चित अज्ञान; अल्प अज्ञान । <br><sup>३</sup>रागलव = किन्चित राग; अल्प राग । <br><sup>४</sup>परसमयरत = परसमय में रत; परसमयस्थित; परसमय की ओर झुकाववाला; परसमय में आसक्त ।</span></font></td>
    <td id=gatha173-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>हो शुद्ध में सम्प्रयोग से दुख-मोक्ष' यदि अज्ञान से<br>है मानता ज्ञानी वही है परसमय रत इसी से ॥१७३॥</div><br><p><b>अण्णाणादो णाणी जदि मण्णदि</b> शुद्धात्मा की परिच्छित्ति से विलक्षण अज्ञान के कारण कर्तारूप ज्ञानी यदि मानता है । वह क्या मानता है? <b>हवदित्ति दुक्खमोक्खो</b> अपने स्वभाव से उत्पन्न सुख से प्रतिकूल दु:ख का मोक्ष, विनाश होता है ऐसा मानता है । वह ऐसा किससे होना मानता है ? <b>सुद्धसंपयोगादो</b> शुद्धों में, शुद्ध-बुद्ध एक स्वभाव में अथवा शुद्ध-बुद्ध एक स्वभाव के आराधक अरहन्तादि में सम्प्रयोग, भक्ति-शुद्ध सम्प्रयोग है; उस शुद्ध सम्प्रयोग से मोक्ष होना मानता है । तब वह कैसा होता है ? <b>परसमयरदो हवदि</b> उस समय परसमयरत होता है, जीवो वह पूर्वोक्त ज्ञानी जीव ।</p><br><p>वह इसप्रकार-कोई पुरुष निर्विकार शुद्धात्मभावना लक्षण परम उपेक्षा संयम में स्थित रहने का प्रयत्न करता है । उसमें असमर्थ होता हुआ काम, क्रोध आदि अशुद्ध परिणामों से बचने के लिए अथवा संसार की स्थिति का छेद करने के लिए जब पंच-परमेष्ठियों में गुणस्तवन आदि रूप भक्ति करता है; तब सूक्ष्म परसमय परिणत होता हुआ सराग सम्यग्दृष्टि होता है और यदि शुद्धात्म-भावना में समर्थ होने पर भी उसे छोडकर शुभोपयोग से ही मोक्ष होता है ऐसा मानता है, तब स्थूल परसमय परिणाम के कारण अज्ञानी मिथ्यादृष्टि होता है । -- इससे यह निश्चित हुआ कि अज्ञान से जीव का नाश होता है । वैसा ही कहा भी है --</p><br><p>'कुछ अज्ञान के कारण नष्ट हैं, कुछ प्रमाद के कारण नष्ट हैं, कुछ ज्ञान के अवलेप से नष्ट हो रहे हैं और कुछ नष्टों द्वारा नष्ट किए जा रहे हैं।' ॥१७३॥</p></font></td>
      </tbody></table></div>
</body>
</html>
