<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='035.html'><img src='../../../../../images/common/prev.jpg' id=next height=50 width=50/></a>
      <a href='037.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब सिद्ध के कर्म-नोकर्म की अपेक्षा कार्य-कारण-भाव साधते हैं</font></div>
    <h3 class=mainTitle align=center><font color=maroon> ﻿ण कदाचिवि उप्पण्णो जम्हा कज्जं ण तेण सो सिद्धो <br>उप्पादेदि ण किंचिवि कारणमिह तेण ण स होहि ॥३६॥<br> </font></h3>
  <div class=bottomContainer id=bottomTxt39 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿वे सिद्ध किसी से भी उत्पन्न नहीं हुए हैं, अत: कार्य नहीं हैं; तथा किसी को भी उत्पन्न नहीं करते, अत: वे कारण भी नहीं हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha036 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha036 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha036-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>अन्य से उत्पाद नहिं इसलिए सिद्ध न कार्य हैं<br>होते नहीं हैं कार्य उनसे अत: कारण भी नहीं ॥३६॥</div><br><p>यह, सिद्ध को कार्य-कारण-भाव होने का निरास है (<font color=DarkSlateGray>अर्थात सिद्ध-भगवान को कार्य-पना और कारण-पना होने का निराकरण-खण्डन है</font>) ।</p><br><p>जिस प्रकार संसारी जीव कारण-भूत ऐसी भाव-कर्म-रूप आत्म-परिणाम-सन्तति और द्रव्य-कर्म-रूप पुद्गल-परिणाम-सन्तति द्वारा उन-उन देव-मनुष्य-तिर्यंच-नारक के रूप में कार्य-भूत-रूप से उत्पन्न होता है, उसी प्रकार सिद्ध-रूप से भी उत्पन्न होता है -- ऐसा नहीं है; (<font color=DarkSlateGray>और</font>) सिद्ध वास्तव में, दोनों कर्मों का क्षय होने पर, स्वयं (<font color=DarkSlateGray>सिद्ध-रूप से</font>) उत्पन्न होते हुए अन्य किसी कारण से (<font color=DarkSlateGray>भाव-कर्म से या द्रव्य-कर्म से</font>) उत्पन्न नहीं होते ।</p><br><p>पुनश्च, जिस प्रकार वही संसारी (<font color=DarkSlateGray>जीव</font>) कारण-भूत होकर कार्य-भूत ऐसी भाव-कर्म-रूप आत्म-परिणाम-सन्तति और द्रव्य-कर्म-रूप पुद्गल-परिणाम-सन्तति रचता हुआ कार्य-भूत ऐसे वे-वे देव-मनुष्य-तिर्यंच-नारक के रूप में अपने में उत्पन्न करता है, उसी प्रकार सिद्द का रूप भी (<font color=DarkSlateGray>अपने में</font>) उत्पन्न करता हिया -- ऐसा नहीं है; (<font color=DarkSlateGray>और</font>) सिद्ध वास्तव में, दोनों कर्मों का क्षय होने पर, स्वयं अपने को (<font color=DarkSlateGray>सिद्ध-रूप से</font>) उत्पन्न करते हुए अन्य कुछ भी (<font color=DarkSlateGray>भाव-द्रव-कर्म-स्वरूप अथवा देवादि-स्वरूप कार्य</font>) उत्पन्न नहीं करते ॥३६॥</p></font></td>
    <td id=gatha036-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>न किसी से उत्पन्न भगवन अत: कार्य नहीं कहे<br>न किसी को उत्पन्न करते अत: कारण नहीं वे ॥३६॥</div><br><p><b>कदाचिवि उप्पण्णो</b> संसारी जीव के समान नर-नारकादि रूप से किसी भी समय उत्पन्न नहीं होते हैं, <b>जम्हा</b> जिसकारण; <b>कज्जं ण तेण सो सिद्धो</b> उस कारण से कर्म नोकर्म की अपेक्षा वे सिद्ध कार्य नहीं हैं । <b>उप्पादेदि ण किंचिवि</b> स्वयं कर्म-नोकर्म-रूप कुछ भी उत्पन्न नहीं करते हैं; <b>कारणमिह तेण ण स होहि</b> उस कारण वे सिद्ध इस जगत में कर्म-नोकर्म की अपेक्षा कारण भी नहीं हैं ।</p><br><p>इस गाथा-सूत्र में जो शुद्ध निश्चय से कर्म-नोकर्म की अपेक्षा कार्य और कारण नहीं हैं; कर्मोदय से उत्पन्न नवीन कर्मों को ग्रहण करने में कारणभूत मन-वचन-काय व्यापार से निवृत्ति के समय, अनन्त-ज्ञानादि सहित वे सिद्ध ही साक्षात उपादेय हैं -- ऐसा तात्पर्य है ॥३६॥</p></font></td>
      </tbody></table></div>
</body>
</html>
