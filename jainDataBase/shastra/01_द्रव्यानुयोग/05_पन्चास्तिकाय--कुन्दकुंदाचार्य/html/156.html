<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='155.html'><img src='../../../../../images/common/prev.jpg' id=next height=50 width=50/></a>
      <a href='157.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब, बहिरंग-अंतरंग बंध के कारण का उपदेश देते हैं</font></div>
    <h3 class=mainTitle align=center><font color=maroon> ﻿जोगणिमित्तं गहणं जोगो मणवयणकायसंभूदो (१४८) <br>भावणिमित्तो बंधो भावो रदिरागदोसमोहजुदो ॥१५६॥<br> </font></h3>
  <div class=bottomContainer id=bottomTxt155 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿ग्रहण योग निमित्तक है; योग मन, वचन, काय से उत्पन्न होता है; बंध भाव निमित्तक है; भाव रति, राग, द्वेष, मोह युक्त है ।<br></div>
    <div class=tikaTopContainer><b><br> टीका : 
    <span id=teeka0 class=gatha156 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha156 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha156-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>है योग हेतुक कर्म आस्रव योग तन-मन जनित हैं<br>है भाव हेतुक बन्ध अर भाव रतिरुष सहित है ॥१४८॥</div><br><p>यह, बन्ध के बहिरंग कारण और अन्तरंग कारण का कथन है ।</p><br><p>ग्रहण अर्थात्‌ कर्म-पुद्‍गलों का जीव-प्रदेश-वर्ती (<font color=DarkSlateGray>जीव के प्रदेशों के साथ एक क्षेत्र में स्थित</font>) कर्म-स्कंधों में प्रवेश, उसका निमित्त योग है । योग अर्थात्‌ वचन-वर्गणा, मनो-वर्गणा, काय-वर्गणा और कर्म-वर्गणा का जिसमे अवलम्बन होता है ऐसा, आत्मप्रदेशों का परिस्पन्द (<font color=DarkSlateGray>अर्थात्‌ जीव के प्रदेशों का कम्पन</font>) ।</p><br><p>बंध अर्था‌त्‌ कर्म-पुद्‍गलों का विशिष्ट शक्ति-रूप परिणाम सहित स्थित रहना (<font color=DarkSlateGray>अर्थात्‌ कर्म-पुद्‍गलों का अमुक अनुभाग-रूप शक्ति सहित अमुक काल तक टिकना</font>), उसका निमित्त जीव-भाव है । जीव-भाव रति-राग-द्वेष-मोह युक्त (<font color=DarkSlateGray>परिणाम</font>) है अर्थात् मोहनीय के विपाक से उत्पन्न होने वाला विकार है ।</p><br><p>इसलिए यहाँ (<font color=DarkSlateGray>बंध में</font>), बहिरंग कारण (<font color=DarkSlateGray>निमित्त</font>) योग है क्योंकि वह पुद्गलो के ग्रहण का हेतु है, और अन्तरंग कारण (<font color=DarkSlateGray>निमित्त</font>) जीव-भाव ही है क्योंकि वह (<font color=DarkSlateGray>कर्म-पुद्‍गलों की</font>) विशिष्ट शक्ति तथा स्थिति का हेतु है ॥१४८॥</p></font></td>
    <td id=gatha156-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>है योग हेतुक ग्रहण मन वच काय हेतुक योग है<br>है भाव हेतुक बंध रति राग द्वेष मोह ये भाव हैं ॥१५६॥</div><br><p>योग के निमित्त से ग्रहण, कर्म पुद्गलों का ग्रहण होता है । योग इसका क्या अर्थ है ? <b>[जोगो मणवयणकायसंभूदो]</b> योग मन, वचन, काय से उत्पन्न है; निष्क्रिय निर्विकार चैतन्य-ज्योति रूप परिणाम से भिन्न मन, वचन, काय वर्गणा के आलम्बन रूप व्यापार, आत्म-प्रदेशों में परिस्पंद लक्षण-मय, वीर्यान्तराय के क्षयोपशम से उत्पन्न; कर्मों को ग्रहण करने में हेतु-भूत योग है । <b>[भावणिमित्तो बंधो]</b> भाव निमित्तक है । ऐसा वह कौन है ? स्थिति-अनुभाग बंध ऐसा है । भाव कहते हैं <b>[भावो रदिरागदोसमोहजुदो]</b> रागादि दोष रहित चैतन्य-प्रकाश परिणति से पृथग्भूत मिथ्यात्व आदि दर्शन-मोहनीय के तीन तथा कषाय आदि चारित्र-मोहनीय के बारह भेद से पृथग्भूत भाव रति, राग, द्वेष, मोह युक्त है । यहाँ 'रति' शब्द से रति में अन्तर्भूत हास्य की अविनाभावी नो कषायें ग्रहण करना; 'राग' शब्द से माया-लोभ रूप राग परिणाम; 'द्वेष' शब्द से क्रोध, मान, अरति, शोक, भय, जुगुप्सा रूप छह प्रकार के द्वेष परिणाम; तथा मोह शब्द से दर्शन-मोह ग्रहण किया गया है ।</p><br><p>यहाँ जिस कारण कर्मादान रूप से प्रकृति-प्रदेशबंध का हेतु है, उस कारण योग बहिरंग निमित्त है; चिरकाल स्थायी होने से स्थिति-अनुभाग बंध का हेतु होने के कारण कषायें अभ्यंतर-करण हैं, ऐसा तात्पर्य है ॥१५६॥</p></font></td>
      </tbody></table></div>
</body>
</html>
