<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='097.html'><img src='../../../../../images/common/prev.jpg' id=next height=50 width=50/></a>
      <a href='099.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब षड्द्रव्यों का समूह लोक है, उससे बाहर अनन्त आकाश अलोक है, ऐसा प्रगट करते हैं</font></div>
    <h3 class=mainTitle align=center><font color=maroon> ﻿जीवा पुग्गलकाया धम्माधम्मा य लोगदोणण्णा (९१)<br>तत्तो अणण्णमण्णं आयासं अंतवदिरित्तं ॥९८॥<br> </font></h3>
  <div class=bottomContainer id=bottomTxt99 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव, पुद्गलकाय, धर्म और अधर्म लोक अनन्य है, उस (<font color=DarkSlateGray>लोक</font>) से अनन्य और अन्य, अन्त रहित आकाश है।<br></div>
    <div class=tikaTopContainer><b><br> टीका : 
    <span id=teeka0 class=gatha098 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha098 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha098-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जीव पुद्गल काय धर्म अधर्म लोक अनन्य हैं<br>अन्त रहित आकाश इनसे अनन्य भी अर अन्य भी ॥९१॥</div><br><p>यह, लोक के बाहर (<font color=DarkSlateGray>भी</font>) आकाश होने की सूचना है ।</p><br><p>जीवादि शेष द्रव्य (<font color=DarkSlateGray>आकाश के अतिरिक्त द्रव्य</font>) मर्यादित परिमाण वाले होने के कारण लोक से <sup>१</sup>अनन्य ही हैं, आकाश तो अनन्त होने के कारण लोक से अनन्य तथा अन्य है ॥९१॥</p><br><span class=shortFont><sup>१</sup>अनन्य = यहाँ यद्यपि सामान्य-रूप से पदार्थों का लोक से अनन्य-पना कहा है । तथापि निश्चय से अमूर्त-पना, केवल-ज्ञान-पना, सहज-परमानन्द-पना, नित्य-निरंजन-पना इत्यादि लक्षणों द्वारा जीवों को इतर द्रव्यों से अन्यपना है और अपने अपने लक्षणों द्वारा इतर द्रव्यों का जीवों से भिन्नपना है ऐसा समझना ।</span></font></td>
    <td id=gatha098-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>सब जीव पुद्गल काय, धर्म अधर्म अन्य न लोक से<br>है अन्त बिन नभ भिन्न और अभिन्न कहते उसी से ॥९८॥</div><br><p><b>जीवा पुग्गलकाया धम्मा धम्मा य</b> जीव, पुद्गलकाय, धर्म-अधर्म दोनों और चकार से काल । ये सब कैसे हैं ? <b>लोगदो अणण्ण</b> ये सभी लोक से अनन्य हैं । <b>तत्तो</b> उस लोकाकाश से, <b>अणण्णमण्णं आकासं</b> आकाश (<font color=DarkSlateGray>लोकाकाश से</font>) अनन्य भी है और अन्य भी है; परन्तु अलोकाकाश अन्य ही है । वह कितना है ? <b>अंतवदिरित्तं</b> अन्त से रहित, अनन्त है । यहाँ सूत्र में यद्यपि सामान्य की अपेक्षा पदार्थों का लोक से अनन्यत्व कहा; तथापि निश्चय की अपेक्षा मूर्ति-रहितत्व / अमूर्तत्व, केवल-ज्ञानत्व, सहज-परमानन्दत्व, नित्यत्व, निरंजनत्व आदि लक्षण द्वारा शेष द्रव्यों से जीव का अन्यत्व / भिन्नत्व है; और अपने-अपने लक्षण द्वारा शेष द्रव्यों का जीवों से भिन्नत्व है । उस कारण ज्ञात होता है कि संकर-व्यतिकर दोष नहीं हैं, ऐसा भाव है ॥९८॥</p><br><p>इस प्रकार लोकाकाश-अलोकाकाश दोनों के स्वरूप-समर्थन रूप से प्रथम स्थल में दो गाथायें पूर्ण हुईं ।</p></font></td>
      </tbody></table></div>
</body>
</html>
