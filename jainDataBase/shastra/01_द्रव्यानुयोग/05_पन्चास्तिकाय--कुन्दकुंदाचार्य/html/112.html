<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='112__कलश-7.html'><img src='../../../../../images/common/prev.jpg' id=next height=50 width=50/></a>
      <a href='113.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अंतिम तीर्थंकर परम-देव को नमस्कार कर पंचास्तिकाय षड्द्रव्य सम्बन्धी नव-पदार्थ के भेद और मोक्ष-मार्ग कहता हूँ; इसप्रकार प्रतिज्ञा-पूर्वक नमस्कार करते हैं</font></div>
    <h3 class=mainTitle align=center><font color=maroon> ﻿अभिवंदिऊण सिरसा अपुणब्भवकारणं महावीरं (१०५)<br>तेसिं पयत्थभंगं मग्गं मोक्खस्स वोच्छामि ॥११२॥<br> </font></h3>
  <div class=bottomContainer id=bottomTxt114 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अपुनर्भव (<font color=DarkSlateGray>मोक्ष</font>) के कारण-भूत महावीर भगवान को शिर झुकाकर नमस्कार करके, उनके (<font color=DarkSlateGray>छह द्रव्यों के</font>) पदार्थ भंग को और मोक्ष के मार्ग को कहूँगा ।<br></div>
    <div class=tikaTopContainer><b><br> टीका : 
    <span id=teeka0 class=gatha112 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha112 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha112-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>मुक्तिपद के हेतु से शिरसा नमू महावीर को<br>पदार्थ के व्यारन्यान से प्रस्तुत करूँ शिवमार्ग को ॥१०५॥</div><br><p>यह, आप्त की स्तुतिपूर्वक प्रतिज्ञा है।</p><br><p>प्रवर्तमान महाधर्मतीर्थ के मूलकर्तारूप से जो १अपुनर्भव के कारण हैं ऐसे भगवान, परम भट्टारक, महादेवाधिदेव श्री वर्धमानस्वामी की, सिद्धत्व के निमित्तभूत भावस्तुति करके, काल सहित पंचास्तिकाय का पदार्थभेद (<font color=DarkSlateGray>अर्थात छह द्रव्यों का नव पदार्थरूप भेद</font>) तथा मोक्ष का मार्ग कहने की इन गाथा सूत्र में प्रतिज्ञा की गयी है ॥१०५॥</p><br><p>१अपुनर्भव = मोक्ष। (<font color=DarkSlateGray>परमपूज्य भगवान  श्री वर्धमान स्वामी, वर्तमान में प्रवर्तित जो रत्नत्रयात्मक महाधर्मतीर्थ उसके मूलप्रतिपादक होने से, मोक्षसुखरूपी सुधारस के पिपासु भव्यों को मोक्ष के निमित्तभूत हैं। </font>)﻿यहाँ (<font color=DarkSlateGray>इस शास्त्र के प्रथम श्रुत-स्कंध में</font>) द्रव्य स्वरूप के प्रतिपादन द्वारा बुद्ध पुरुषों को (<font color=DarkSlateGray>बुद्धिमान जीवों को</font>) शुद्ध तत्त्व (<font color=DarkSlateGray>शुद्धात्म-तत्त्व</font>) का उपदेश दिया गया । अब पदार्थ-भेद द्वारा उपोद्‍घात करके (<font color=DarkSlateGray>नव पदार्थ-रूप भेद द्वारा प्रारम्भ करके</font>) उसके मार्ग का (<font color=DarkSlateGray>शुद्धात्म-तत्त्व के मार्ग का अर्थात उसके मोक्ष के मार्ग का</font>) वर्णन किया जाता है ॥कलश-७॥</p></font></td>
    <td id=gatha112-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>अपुनर्जनम के हेतु शिरसा नमन श्रीमहावीर को<br>कर कहूँगा उनके पदारथ भंग, मुक्तिमार्ग को ॥११२॥</div><br><p><b>[अभिवंदिऊण]</b> अभिवंद्य, प्रणाम कर / नमस्कार कर । कैसे नमस्कार कर ? <b>[सिरसा]</b> शिर से / शिर झुकाकर नमस्कार कर । किन्हें नमस्कार कर ? <b>[अपुणब्भवकारणं महावीरं]</b> अपुनर्भव / मोक्ष के कारण-भूत महावीर को नमस्कार कर । उन्हें नमस्कार करने के बाद क्या करता हूँ ? <b>[वोच्छामि]</b> उन्हें नमस्कार करने के बाद कहूँगा । किसे कहेंगे ? <b>[तेसिं पयत्थभंगं]</b> उन पंचास्तिकाय, षट् द्रव्यों के नवपदार्थ भेद को कहूँगा । न केवल नव पदार्थ को कहूँगा, अपितु <b>[मग्गं मोक्खस्स]</b> मोक्ष के मार्ग को भी कहूँगा ।</p><br><p>वह इसप्रकार -- मोक्ष सुख रूपी सुधारस-पान के पिपासित भव्यों को परम्परा से अनन्त ज्ञानादि गुण फल-रूप रत्नत्रयात्मक प्रवर्तमान महा धर्मतीर्थ के प्रतिपादक होने से मोक्ष के कारणभूत 'महावीर' नामक अंतिम जिनेश्वर को सर्वप्रथम नमस्कार करता हूँ । इसप्रकार गाथा-पूर्वार्ध द्वारा ग्रन्थकार मंगल के लिए इष्ट देवता को नमस्कार करते हैं । तत्पश्चात् उत्तरार्ध द्वारा शुद्धात्म-रुचि, प्रतीति, निश्चल अनुभूति रूप अभेद-रत्नत्रयात्मक निश्चय-मोक्ष-मार्ग के परंपरा कारण-भूत व्यवहार-मोक्ष-मार्ग को और उस ही व्यवहार-मोक्ष-मार्ग के अवयव-भूत दर्शन और ज्ञान के विषय-भूत होने से नव-पदार्थ को प्रतिपादित करता हूँ इसप्रकार प्रतिज्ञा करते हैं ।</p><br><p>यद्यपि आगे चूलिका में मोक्ष-मार्ग का विशेष व्याख्यान है; तथापि नौ पदार्थों की संक्षेप हेतु सूचना यहाँ भी उन्हें कहा गया है । उनकी संक्षेप सूचना कैसे है ? यदि ऐसा प्रश्न हो तो कहते हैं यहाँ सर्वप्रथम नव पदार्थों का व्याख्यान प्रस्तुत है (<font color=DarkSlateGray>इससे स्पष्ट है कि उनका यहाँ संक्षेप सूचन है</font>)। वे पदार्थ कैसे हैं ? वे व्यवहार मोक्ष-मार्ग में विषयभूत हैं ऐसा अभिप्राय है ॥११२॥</p></font></td>
      </tbody></table></div>
</body>
</html>
