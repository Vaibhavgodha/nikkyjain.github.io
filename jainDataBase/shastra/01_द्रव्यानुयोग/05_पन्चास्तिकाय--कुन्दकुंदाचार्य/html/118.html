<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='117.html'><img src='../../../../../images/common/prev.jpg' id=next height=50 width=50/></a>
      <a href='119.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब पृथ्वीकाय आदि पाँच भेदों का प्रतिपादन करते हैं</font></div>
    <h3 class=mainTitle align=center><font color=maroon> ﻿पुढवी य उदगमगणी वाउवणप्फदिजीवसंसिदा काया (११०) <br>देंति खलु मोहबहुलं फासं बहुगा वि ते तेसिं ॥११८॥<br> </font></h3>
  <div class=bottomContainer id=bottomTxt120 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿पृथ्वी, जल, अग्नि, वायु, वनस्पति जीव से संश्रित / सहित अनेक प्रकार के वे शरीर वास्तव में उन्हें (<font color=DarkSlateGray>उन जीवों को</font>) मोह से बहुल स्पर्श देते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha118 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha118 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha118-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>भू जल अनल वायु वनस्पति काय जीव सहित कहे<br>बहु संख्य पर यति मोहयुत स्पर्श ही देती रहें ॥११०॥</div><br><p>यह, (<font color=DarkSlateGray>संसारी जीवों के भेदों में से</font>) पृथ्वीकायिक आदि पाँच भेदों का कथन है। </p><br><p><sup>१</sup>पृथ्वी-काय, अप्‌काय, तेजः-काय, वायु-काय और वनस्पति-काय -- ऐसे यह पुद्‍गल परिणाम बन्धवशात्‌ (<font color=DarkSlateGray>बन्ध के कारण</font>) जीव-सहित हैं । <sup>२</sup>अवान्तर जाति-रूप भेद करने पर वे अनेक होने पर भी वे सभी (<font color=DarkSlateGray>पुद्‍गल-परिणाम</font>), स्पर्शनेन्द्रियावरण के क्षयोपशम-वाले जीवों को बहिरंग स्पर्शनेन्द्रिय की रचना-भूत वर्तते हुए, कर्म-फ़ल-चेतना-प्रधान-पने के कारण अत्यन्त मोह-सहित ही <sup>३</sup>स्पर्शोपलब्धि संप्राप्त कराते हैं ॥११०॥</p><br><span class=shortFont><sup>१</sup>काय = शरीर(<font color=DarkSlateGray>पृथ्वीकाय आदि कायें पुद्‍गलपरिणाम हैं, उनका जीव के साथ बन्ध होने के कारण वे जीवसहित होती हैं</font>)<br><sup>२</sup>अवान्तर जाति = अन्तर्गत-जाति (<font color=DarkSlateGray>पृथ्वीकाय, अप्‌काय, तेजःकाय और वायुकाय- इन चार में से प्रत्येक के सात लाख अन्तर्गत-जातिरूप भेद हैं, वनस्पतिकाय के दस लाख भेद हैं</font>)|<br><sup>३</sup>स्पर्शोपलब्धि = स्पर्श की उपलब्धि, स्पर्श का ज्ञान, स्पर्श का अनुभव | (<font color=DarkSlateGray>पृथ्वीकायिक आदि जीवों को स्पर्शनेन्द्रियावरण का (<font color=DarkSlateGray>-भावस्पर्शनेंद्रिय के आवरण का</font>) क्षयोपशम होता है और वे - वे काये बाह्य स्पर्शनेन्द्रिय की रचानारूप होती हैं, इसलिए वे- वे काये उन- उन जीवों को स्पर्श की उपलब्धि में निमित्तभूत होती हैं | उन जीवों को होने वाली स्पर्शोपलब्धि प्रबल मोह सहित ही होती हैं, क्योंकि वे जीव कर्मफलचेतना प्रधान होते हैं |</font>) </span></font></td>
    <td id=gatha118-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>भू जल अनल वायु वनस्पति जीव से संयुक्त वे<br>बहुविध वदन अति मोहयुत स्पर्श देते हैं उन्हें ॥११८॥</div><br><p>कर्मता को प्राप्त पृथ्वी, जल, अग्नि, वायु, वनस्पति जीवों से संश्रित काय / शरीर वास्तव में देते हैं । वे क्या देते हैं ? बहुक / अन्तर्भेद से बहु संख्या-वाले होने पर भी वे शरीर उन जीवों को मोह से बहुल स्पर्श-रूप विषय देते हैं । </p><br><p>यहाँ स्पर्शनेन्द्रिय आदि से रहित अखंड एक ज्ञान प्रतिभास-मय जो आत्म-स्वरूप, उसकी भावना से रहित तथा अल्प-सुख के लिए स्पर्शनेन्द्रिय सम्बंन्धी विषय की लम्पटता-रूप से परिणत जीव द्वारा जो उपार्जित, स्पर्शनेन्द्रिय को उत्पन्न करनेवाला एकेन्द्रिय जाति नामकर्म, उसके उदय के समय स्पर्शनेन्द्रिय के क्षयोपशम को प्राप्तकर स्पर्श-विषय के ज्ञान-रूप से परिणमित होता है, ऐसा सूत्र का अभिप्राय है ॥११८॥</p></font></td>
      </tbody></table></div>
</body>
</html>
