<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='052.html'><img src='../../../../../images/common/prev.jpg' id=next height=50 width=50/></a>
      <a href='054.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, निश्चय से भेदाभेद का उदाहरण कहा जाता है</font></div>
    <h3 class=mainTitle align=center><font color=maroon> ﻿णाणं धणं च कुव्वदि धणिणं जह णाणिणं च दुविधेहिं (४७)<br>भण्णंति तह पुधत्तं एयत्तं चावि तच्चण्हू ॥५२॥ <br> </font></h3>
  <div class=bottomContainer id=bottomTxt56 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जिस प्रकार ज्ञान और धन (<font color=DarkSlateGray>जीव को</font>) ज्ञानी और धनी -- दो प्रकार से करते हैं; उसीप्रकार तत्त्वज्ञ पृथक्त्व और एकत्व कहते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha053 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha053 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha053-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>धन से धनी अरु ज्ञान से ज्ञानी द्विविध व्यपदेश है<br>इस भाँति ही पृथकत्व अर एकत्व का व्यपदेश है ॥४७॥</div><br><p>यह, वस्तु-रूप से भेद और (<font color=DarkSlateGray>वस्तु-रूप से</font>) अभेद का उदाहरण है ।</p><br><p>जिस प्रकार <ol><li>भिन्न अस्तित्व से रचित, <li>भिन्न संस्थान वाला, <li>भिन्न संख्या-वाला और <li>भिन्न विषय में स्थित</ol>ऐसा धन<ol><li>भिन्न अस्तित्व से रचित, <li>भिन्न संस्थान वाला, <li>भिन्न संख्या-वाले और <li>भिन्न विषय में स्थित</ol>ऐसे पुरुष को 'धनी' ऐसा व्यपदेश पृथक्त्व प्रकार से करता है, तथा जिस प्रकार <ol><li>अभिन्न अस्तित्व से रचित, <li>अभिन्न संस्थान वाला, <li>अभिन्न संख्या-वाला और <li>अभिन्न विषय में स्थित</ol>ऐसा ज्ञान <ol><li>अभिन्न अस्तित्व से रचित, <li>अभिन्न संस्थान वाला, <li>अभिन्न संख्या-वाले और <li>अभिन्न विषय में स्थित</ol>ऐसे पुरुष को 'ज्ञानी' ऐसा व्यपदेश एकत्व प्रकार से करता है, उसी प्रकार अन्यत्र भी समझना चाहिए । जहां द्रव्य के भेद से व्यपदेश आदि हों वहाँ पृथक्त्व है, जहाँ (<font color=DarkSlateGray>द्रव्य के</font>) अभेद से (<font color=DarkSlateGray>व्यपदेश आदि</font>) हों वहाँ एकत्व है ॥४७॥</p></font></td>
    <td id=gatha053-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>है ज्ञान से ज्ञानी तथा, धन से धनि द्विविध बनें<br>पृथक्त्व व् एकत्व यों ही, तत्त्वज्ञानी यों कहें</div><br><p><b>णाणं धणं च कुव्वदि</b> ज्ञान और धन रूप कर्ता करते हैं । क्या करते हैं ? <b>धणिणं णा णिणांच</b> धनी और ज्ञानी <b>दुविधेहिं</b> व्यवहार और निश्चय दो नयों से करते हैं, <b>जह</b> जैसे । <b>भणन्ति</b> कहते हैं; तह उसीप्रकार क्या कहते हैं ? <b>पुधत्तं एयत्तं चावि</b> पृथक्त्व और एकत्व को भी कहते हैं । कौन कहते हैं ? <b>तच्चण्हू</b> तत्त्वज्ञ कहते हैं ।</p><br><p>वह इसप्रकार -- जैसे भिन्न अस्तित्व से रचित पुरुष को, भिन्न अस्तित्व से रचित; भिन्न व्यपदेश वाले को, भिन्न व्यपदेश वाला; भिन्न संस्थान वाले को, भिन्न संस्थान वाला; भिन्न संख्या वाले को, भिन्न संख्या वाला; भिन्न विषयलब्धवृत्तिक को, भिन्न विषयलब्धवृत्तिक कर्तारूप धन पृथक्त्व प्रकार से 'धनी' -- ऐसा नाम करता है; उसीप्रकार अभिन्न अस्तित्व से रचित ज्ञान, अभिन्न अस्तित्व से रचित पुरुष को; अभिन्न नाम वाला, अभिन्न नाम वाले को; अभिन्न आकार वाला, अभिन्न आकार वाले को; अभिन्न संख्या वाला, अभिन्न संख्या वाले को; अभिन्न विषयलब्धवृत्तिक पुरुष को, अभिन्न विषयलब्धवृत्तिक कर्तारूप ज्ञान, अपृथक्त्व प्रकार से 'ज्ञानी' ऐसा नाम करता है । दृष्टान्त व्याख्यान पूर्ण हुआ । उसीप्रकार अन्यत्र दार्ष्टान्त पक्ष में भी जहाँ विवक्षित द्रव्य के भेद से व्यपदेश आदि होते हैं, वहाँ देवदत्त की गाय इत्यादि पूर्व गाथा में कहे गये क्रम से निश्चय से (<font color=DarkSlateGray>वास्तव में</font>) भेद जानना चाहिए; और जहाँ अभेद से व्यपदेश आदि होते हैं, वहाँ वृक्ष की शाखा या जीव के अनन्त ज्ञानादि गुण-इत्यादि के समान, निश्चय से अभेद जानना चाहिए ।</p><br><p>इस गाथा में जो जीव के साथ अभिन्न व्यपदेश, अभिन्न संस्थान, अभिन्न संख्या और अभिन्न विषयलब्धवृत्तिक वाला ज्ञान है, वही जीव को ज्ञानी करता है । जिसकी प्राप्ति न होने से यह जीव अनादि काल से नर-नारकादि गति में भ्रमण कर रहा है; जो मोक्षरूपी वृक्ष का बीजभूत है, जिसकी ही भावना के बल से उसका ही फलभूत समस्त द्रव्य, क्षेत्र, काल, भाव के समूह को युगपत जानने वाला सकल विमल केवलज्ञान उत्पन्न होता है; वही निर्विकार स्वसंवेदनज्ञान ज्ञानियों द्वारा भावना करने योग्य है -- ऐसा अभिप्राय है ॥५३॥</p></font></td>
      </tbody></table></div>
</body>
</html>
