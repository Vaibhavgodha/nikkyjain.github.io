<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='096.html'><img src='../../../../../images/common/prev.jpg' id=next height=50 width=50/></a>
      <a href='098.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿आकाश का स्वरूप कहते हैं</font></div>
    <h3 class=mainTitle align=center><font color=maroon> ﻿सव्वेसिं जीवाणं सेसाणं तह य पोग्गलाणं च (९०)<br>जं देदि विवरमखिलं तं लोए हवदि आगासं ॥९७॥<br> </font></h3>
  <div class=bottomContainer id=bottomTxt98 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿लोक में जीवों, पुद्गलों और उसीप्रकार शेष सभी द्रव्यों को जो सम्पूर्ण अवकाश देता है, वह आकाश है।<br></div>
    <div class=tikaTopContainer><b><br> टीका : 
    <span id=teeka0 class=gatha097 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha097 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha097-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जीव पुद्गल धरम आदिक लोक में जो द्रव्य हैं<br>अवकाश देता इन्हें जो आकाश नामक द्रव्य वह ॥९०॥</div><br><p>यह, आकाश के स्वरूप का कथन है ।</p><br><p>षट्‍द्रव्यात्मक लोक में <sup>१</sup>शेष सभी द्रव्यों को जो परिपूर्ण अवकाश का निमित्त है, वह आकाश है, जो कि (<font color=DarkSlateGray>आकाश</font>) विशुद्ध-क्षेत्र-रूप है ॥९०॥</p><br><span class=shortFont><sup>१</sup>निश्चय-नय से नित्य निरंजन-ज्ञानमय परमानन्द जिनका एक लक्षण है ऐसे अनन्तानन्त जीव, उनसे अनन्त-गुणे पुद्‍गल, असंख्य कालाणु और असंख्य-प्रदेशी धर्म तथा अधर्म, यह सभी द्रव्य विशिष्ट अवगाह गुण द्वारा लोकाकाश में, यद्यपि वह लोकाकाश मात्र असंख्यप्रदेशी ही है तथापि, अवकाश प्राप्त करते हैं ।</span></font></td>
    <td id=gatha097-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>नित जीव पुद्गल को तथा सब शेष द्रव्यों को सदा<br>दे लोक में अवकाश सब आकाश द्रव्य उसे कहा ॥९७॥</div><br><p><b>[सव्वेसिं जीवाणं]</b> सभी जीवों को । <b>[सेसाणं तह य]</b> और उसी प्रकार शेष धर्म, अधर्म, काल को, <b>[पोग्गलाणं च]</b> और पुद्गलों को, <b>[जं देदि]</b> कर्ता रूप जो देता है । क्या देता है ? <b>[विवर]</b> विवर, छिद्र, अवकाश, अवगाह देता है, <b>[अखिलं]</b> समस्त, <b>[तं]</b> उस पूर्वोक्त, <b>[लोगे]</b> लोक विषय में, <b>[हवदि आगासं]</b> आकाश है । यहाँ शिवकुमार नामक महाराज कहते हैं -- हे भगवन् ! लोक तो मात्र असंख्यात प्रदेशी है, उस लोक में निश्चय-नय से नित्य, निरंजन, ज्ञानमय, परमानन्द एक लक्षण वाले अनन्तानन्त जीव; उनसे भी अनन्तगुणे पुद्गल, लोकाकाश के बराबर प्रदेश प्रमाण कालाणु, धर्म और अधर्म ये सभी अवकाश / स्थान कैसे प्राप्त करते हैं?</p><br><p>भगवान कहते हैं -- एक अपवरक / कमरे में अनेक प्रदीपों के प्रकाश समान, एक गूढ नाग रस गद्याणक में बहुत सुवर्ण के समान, उष्ट्री (<font color=DarkSlateGray>ऊँटनी</font>) के दूध से भरे एक घट में मधुघट के समान, एक भूमिगृह में जय-घंटा आदि शब्दों के समान विशिष्ट अवगाह-गुण के कारण असंख्य-प्रदेश होने पर भी लोक में अनन्त संख्या वाले जीवादि भी अवकाश / स्थान प्राप्त करते हैं, ऐसा अभिप्राय है ॥९७॥</p></font></td>
      </tbody></table></div>
</body>
</html>
