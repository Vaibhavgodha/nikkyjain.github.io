<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='162.html'><img src='../../../../../images/common/prev.jpg' id=next height=50 width=50/></a>
      <a href='164.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब स्व-समय रूप उपादान से कर्म-क्षय होता है; इस कारण जीव-स्वभाव में नियत चारित्र मोक्ष-मार्ग है; ऐसा कहते हैं</font></div>
    <h3 class=mainTitle align=center><font color=maroon> ﻿जीवो सहावणियदो अणियदगुणपज्जओध परसमओ (१५५)<br>जदि कुणदि सगं समयं पब्भस्सदि कम्मबंधादो ॥१६३॥<br> </font></h3>
  <div class=bottomContainer id=bottomTxt161 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿स्वभाव नियत जीव यदि अनियत गुण-पर्याय वाला होता है तो वह पर-समय है; तथा यदि वह स्व-समय को करता है, तो कर्म-बंध से छूट जाता है ।<br></div>
    <div class=tikaTopContainer><b><br> टीका : 
    <span id=teeka0 class=gatha163 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha163 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha163-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>स्व समय स्वयं से नियत है पर भाव अनियत पर समय<br>चेतन रहे जब स्वयं में तब कर्मबंधन पर विजय ॥१५५॥</div><br><p>स्वसमय के ग्रहण ओर परसमय के त्याग-पूर्वक कर्मक्षय होता है -- ऐसे प्रतिपादन द्वारा यहाँ (<font color=DarkSlateGray>इस गाथा में</font>) 'जीवस्वभाव में नियत चारित्र वह मोक्षमार्ग है' ऐसा दर्शाया है ।</p><br><p>संसारी जीव, (<font color=DarkSlateGray>द्रव्य अपेक्षा से</font>) ज्ञान-दर्शन में अवस्थित होने के कारण स्वभाव में नियत (<font color=DarkSlateGray>निश्चलरूप से स्थित</font>) होने पर भी जब अनादि मोहनीय के उदय का अनुसरण करके परिणति करने के कारण <sup>१</sup>उपरक्त उपयोगवाला (<font color=DarkSlateGray>अशुद्ध उपयोग वाला</font>) होता है तब (<font color=DarkSlateGray>स्वयं</font>) भावों का विश्व-रूपपना (<font color=DarkSlateGray>अनेक-रूपपना</font>)  ग्रहण किया होने के कारण उसे जो <sup>२</sup>अनियत-गुण-पर्यायपना होता है वह परसमय अर्थात् परचारित्र है; वही (<font color=DarkSlateGray>जीव</font>) जब अनादि मोहनीय के उदय का अनुसरण करने वाली परिणति करना छोड़कर अत्यन्त शुद्ध उपयोगवाला होता है तब (<font color=DarkSlateGray>स्वयं</font>) भाव का एकरूपपना ग्रहण किया होने के कारण उसे जो <sup>३</sup>नियत-गुण-पर्यायपना होता है वह स्व-समय अर्थात् स्वचारित्र है ।</p><br><p>अब, वास्तव में यदि किसी भी प्रकार सम्यग्ज्ञान ज्योति प्रगट करके जीव परसमय को छोड्कर स्वसमय को ग्रहण करता है तो कर्म-बन्ध से अवश्य छूटता है; इसलिये वास्तव में (<font color=DarkSlateGray>ऐसा निश्चित होता है कि</font>) जीव-स्वभाव में नियत चारित्र वह मोक्ष-मार्ग है ॥१५५॥</p><br><span class=shortFont><sup>१</sup>उपरक्त = उपराग-युक्त (<font color=DarkSlateGray>किसी पदार्थ में होनेवाला । अन्य उपाधि के अनुरूप विकार अर्थात अन्य उपाधि जिसमें निमित्तभूत होती है ऐसी औपाधिक विकृति-मलिनता-अशुद्धि वह उपराग है ।</font>)<br><sup>२</sup>अनियत = अनिश्चित; अनेकरूप; विविध प्रकार के <br><sup>३</sup>नियत = निश्चित; एकरूप; अमुक एक ही प्रकार के । </span></font></td>
    <td id=gatha163-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>आतम नियत स्व भाव में गुण परिणमन अनियत करे<br>तो परसमय स्वसमय करता कर्म बंधन से छुटे ॥१६३॥</div><br><p><b>[जीवो सहावणियदो]</b> जीव निश्चय से स्वभाव में नियत होने पर भी <b>[अणियदगुणपज्जओ य परसमओ]</b> अनियत गुण-पर्याय वाला होता हुआ परसमय होता है ।</p><br><p>वह इसप्रकार -- वास्तव में तो जीव शुद्ध-नय से विशुद्ध ज्ञान-दर्शन स्वभावी है । पश्चात् व्यवहार से निर्मोह शुद्धात्मा की उपलब्धि से प्रतिपक्षभूत अनादि मोहोदय वश, मतिज्ञानादि विभाव गुण और मनुष्य-नारकी आदि विभाव पर्यायों रूप परिणमित होता हुआ परसमयरत परचारित्र होता है; परंतु जब निर्मल विवेक ज्योति से समुत्पादक परमात्मानुभूति लक्षण परमकला के अनुभव से शुद्ध-बुद्ध एक स्वभावी आत्मा की भावना करता है, तब स्व-समय, स्व-चारित्र-रत होता है । <b>[जदि कुणदि सगं समयं]</b> यदि स्व-समय को करता है; -- इसप्रकार स्वसमय-परसमय के स्वरूप को जानकर यदि निर्विकार स्व-सम्वित्तिरूप स्वसमय को करता है, उस रूप परिणमित होता है, <b>[पब्भस्सदि कम्मबंधादो]</b> प्रभ्रष्ट होता है कर्मबंध से; तब केवलज्ञान आदि अनन्त गुणों की प्रगटता रूप मोक्ष के प्रतिपक्ष-भूत जो वह बंध है, उससे च्युत होता है । इससे ज्ञात होता है कि स्व-सम्वित्ति-लक्षण स्व-समय रूप जीव-स्वभाव में नियत चारित्र ही मोक्ष-मार्ग है, ऐसा भावार्थ है ॥१६३॥</p><br><p>इसप्रकार स्वसमय-परसमय के भेद-सूचनरूप से गाथा पूर्ण हुई ।</p></font></td>
      </tbody></table></div>
</body>
</html>
