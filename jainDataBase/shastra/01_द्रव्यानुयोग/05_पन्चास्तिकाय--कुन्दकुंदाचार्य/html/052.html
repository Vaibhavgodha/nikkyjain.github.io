<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='051.html'><img src='../../../../../images/common/prev.jpg' id=next height=50 width=50/></a>
      <a href='053.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब द्रव्य-गुणों के व्यपदेश (नाम) आदि भी (उनमें) एकान्त (सर्वथा) भिन्नत्व सिद्ध नहीं करते हैं; इसका समर्थन करते हैं</font></div>
    <h3 class=mainTitle align=center><font color=maroon> ﻿ववदेसा संठाणा संखा विसया य होंति ते बहुगा (४६) <br>ते तेसिमणण्णत्ते अण्णत्ते चावि विज्जन्ते ॥५२॥<br> </font></h3>
  <div class=bottomContainer id=bottomTxt55 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿वे व्यपदेश, संस्थान, संख्या और विषय अनेक हैं; तथापि वे उनके (<font color=DarkSlateGray>द्रव्य-गुणों के</font>) अनन्यत्व-अन्यत्व में भी विद्यमान रहते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha052 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha052 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha052-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>संस्थान संख्या विषय बहुविध द्रव्य के व्यपदेश जो<br> वे अन्यता की भाँति ही, अनन्यपन में भी घटे ॥४६॥</div><br><p>यहाँ व्यपदेश आदि एकान्त से द्रव्य-गुणों के अन्य-पने का कारण होने का खण्डन किया है ।<ol><li>जिस प्रकार 'देवदत्त की गाय' इस प्रकार अन्य-पने में षष्ठी-व्यपदेश (<font color=DarkSlateGray>छठवीं विभक्ति का कथन</font>) होता है, उसी प्रकार 'वृक्ष की शाखा', 'द्रव्य के गुण' ऐसे अनन्य-पने में भी (<font color=DarkSlateGray>षष्ठी-व्यपदेश</font>) होता है । <li>जिस प्रकार 'देवदत्त फल को अंकुश द्वारा धनदत्त के लिए वृक्ष पर से बगीचे में तोड़ता है' ऐसे अन्य-पने में कारक-व्यपदेश होता है, उसी प्रकार 'मिट्टी स्वयं घाट-भाव को (<font color=DarkSlateGray>घडा-रूप परिणाम को</font>) अपने द्वारा अपने लिए अपने में से अपने में करती है', 'आत्मा आत्म को आत्मा द्वारा आत्मा के लिए आत्मा में से आत्मा में जानता है' ऐसे अनन्य-पने में भी (<font color=DarkSlateGray>कारक-व्यपदेश</font>) होता है । <li>जिस प्रकार 'ऊँचे देवादात की ऊँची गाय' ऐसा अन्य-पने में संस्थान होता है, उसी प्रकार 'विशाल वृक्ष का विशाल शाखा-समुदाय', 'मूर्त द्रव्य के मूर्त गुण' ऐसे अनन्य-पने में भी (<font color=DarkSlateGray>संस्थान</font>) होता है । <li>जिस प्रकार 'एक देवदत्त की दस गायें', ऐसे अन्य-पने में संख्या होती है, उसी प्रकार 'एक वृक्ष की दस शाखाएं', 'एक द्रव्य के अनन्त गुण' ऐसे अनन्य-पने में भी (<font color=DarkSlateGray>संख्या</font>) होती है । <li>जिस प्रकार 'बाड़े में गायें' ऐसे अन्य-पने में विषय (<font color=DarkSlateGray>आधार</font>) होता है, उसी प्रकार 'वृक्ष में शाखायें', 'द्रव्य में गुण' एसे अनन्य-पने में  भी (<font color=DarkSlateGray>विषय</font>) होता है । </ol>इसलिए (<font color=DarkSlateGray>ऐसा समझना चाहिए कि</font>) व्यपदेश आदि, द्रव्य-गुणों में वस्तु-रूप से भेद सिद्ध नहीं करते ॥४६॥</p></font></td>
    <td id=gatha052-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>व्यपदेश व संस्थान संख्या विषय बहुध हैं कहे<br>विद्यमान हैं तो भी अनन्यता अन्यता उन सभी के</div><br><p><b>[ववदेसा संठाणा संखा विसयाय]</b> व्यपदेश (<font color=DarkSlateGray>नाम</font>), संस्थान (<font color=DarkSlateGray>आकार</font>), संख्या और विषय वाले <b>[होंति]</b> हैं, <b>[ते]</b> वे पूर्वोक्त व्यपदेश आदि । वे कितनी संख्या सहित हैं ? <b>[बहुगा]</b> प्रत्येक अनेक संख्या सहित हैं । <b>[ते तेसिमणण्णत्ते विज्जन्ते]</b> उन द्रव्य-गुणों के वे व्यपदेश आदि कथंचित् अनन्यत्व हैं, मात्र अनन्यत्व ही नहीं हैं; अपितु <b>[अण्णत्ते चावि]</b> कथंचित् अन्यत्व भी हैं । </p><br><p>नैयायिक कहते हैं कि यदि द्रव्यगुणों के एकान्त / सर्वथा भेद नहीं है तो व्यपदेशादि घटित नहीं होते हैं ? उनके प्रति उत्तर देते हैं -- द्रव्य-गुणों के कथंचित् भेद और उसीप्रकार कथंचित् अभेद में भी व्यपदेशादि घटित होते हैं । वह इसप्रकार -- </p><br><p>षट्कारक के भेद से संज्ञा (<font color=DarkSlateGray>नाम</font>) दो प्रकार की है । देवदत्त की गाय -- इसप्रकार अन्यत्व में भी व्यपदेश (<font color=DarkSlateGray>नाम</font>) होता है; और उसीप्रकार वृक्ष की शाखा, जीव के अनन्त ज्ञानादि गुण -- इसप्रकार अनन्यत्व में भी व्यपदेश होता है । यहाँ भिन्न कारक संज्ञा कहते हैं -- कर्तारूप देवदत्त, कर्मता को प्राप्त फल को, करणभूत अंकुश द्वारा, (<font color=DarkSlateGray>सम्प्रदान</font>) निमित्तरूप धनदत्त के लिए, अपादानरूप वृक्ष से, अधिकरणभूत वाटिका में से तोडता है -- इसप्रकार भिन्नता में कारक संज्ञा है; उसीप्रकार कर्तारूप आत्मा, कर्मता को प्राप्त आत्मा को, करणभूत आत्मा द्वारा, (<font color=DarkSlateGray>सम्प्रदान</font>) निमित्तरूप आत्मा के लिए, अपादानरूप आत्मा से, अधिकरणभूत आत्मा में ध्याता है -- इसप्रकार अनन्यत्व में भी कारक संज्ञा है । </p><br><p><b>[संस्थान]</b> -- दीर्घ (<font color=DarkSlateGray>बड़े आकारवाले</font>) देवदत्त की दीर्घ गाय है -- यह अन्यत्व में संस्थान है । दीर्घ वृक्ष का दीर्घ शाखाभार, मूर्त द्रव्य के मूर्त गुण-यह अभेद में संस्थान है । </p><br><p><b>[संख्या]</b> -- देवदत्त के दश गाय हैं -- इसप्रकार अन्यत्व में संख्या है; उसीप्रकार वृक्ष की दश शाखा हैं, द्रव्य के अनन्त गुण हैं -- इसप्रकार अभेद में भी संख्या है । </p><br><p><b>[विषय]</b> -- गोष्ठ (<font color=DarkSlateGray>गोशाला</font>) में गायें हैं -- इसप्रकार भेद में विषय हैं; उसीप्रकार द्रव्य में गुण हैं -- इसप्रकार अभेद में भी विषय हैं । </p><br><p>इसप्रकार व्यपदेश आदि भेदाभेद दोनों में घटित होते हैं; उस कारण द्रव्य-गुणों के एकान्त / सर्वथा भेद सिद्ध नहीं करते हैं । </p><br><p>यहाँ गाथा में नामकर्मोदय-जनित मनुष्य-नारक आदि रूप व्यपदेश का अभाव होने पर भी, शुद्ध जीवास्तिकाय शब्द से व्यपदेश्य / वाच्य / कहने योग्य; निश्चय-नय से समचतुरस्त्र आदि छह संस्थानों से रहित होने पर भी, भूतपूर्व प्रज्ञापन न्याय रूप व्यवहार से कुछ कम अंतिम शरीराकार से संस्थान वाला; केवल-ज्ञानादि अनंत-गुण रूप से अनन्त संख्या-वाला होने पर भी, लोकाकाश प्रमाण शुद्ध / मात्र असंख्येय प्रदेश रूप से असंख्यात संख्या वाला; पंचेन्द्रिय विषय-सुख-रूप रसास्वाद में लीन जीवों का अविषय होने पर भी पंचेन्द्रिय विषयातीत शुद्धात्म-भावना से उत्पन्न वीतराग सदानन्द एक सुखरूप सर्वात्मप्रदेश परम समरसी-भाव-मय परिणत ध्यान का विषयभूत जो शुद्ध जीवास्ति-काय का स्वरूप है, वह ही उपादेय है ऐसा तात्पर्य है ॥५२॥</p></font></td>
      </tbody></table></div>
</body>
</html>
