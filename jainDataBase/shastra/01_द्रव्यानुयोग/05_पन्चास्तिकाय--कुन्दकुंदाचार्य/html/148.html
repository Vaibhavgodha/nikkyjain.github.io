<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='147.html'><img src='../../../../../images/common/prev.jpg' id=next height=50 width=50/></a>
      <a href='149.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब भाव पापास्रव का विस्तार से कथन करते हैं</font></div>
    <h3 class=mainTitle align=center><font color=maroon> ﻿सण्णाओ य तिलेस्सा इंदियवसदा य अट्टरुद्दाणि (१४०) <br>णाणं च दुप्पउत्तं मोहो पावप्पदा होंति ॥१४८॥<br> </font></h3>
  <div class=bottomContainer id=bottomTxt147 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿(<font color=DarkSlateGray>चार</font>) संज्ञायें, तीन लेश्यायें, इन्द्रियों की अधीनता, आर्त और रौद्र ध्यान, दुष्प्रयुक्त ज्ञान और मोह, ये पापप्रद हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha148 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha148 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha148-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>चार संज्ञा तीन लेश्या पाँच इन्द्रियाधीनता<br>आर्त-रौद्र कुध्यान अर कुज्ञान है पापप्रदा ॥१४०॥</div><br><p>यह, पापास्रव-भूत भावों के विस्तार का कथन है ।</p><br><p>तीव्र मोह के विपाक से उत्पन्न होने वाली आहार-भय-मैथुन-परिग्रह संज्ञाएँ, तीव्र कषाय के उदय से <sup>१</sup>अनुरंजित योग-प्रवृत्ति रूप कृष्ण-नील-कापोत नाम की तीन लेश्याएँ, रागद्वेष के उदय के <sup>२</sup>प्रकर्ष के कारण वर्तता हुआ इन्द्रियाधीन-पना, राग-द्वेष के <sup>३</sup>उद्रेक के कारण प्रिय के संयोग की, अप्रिय के वियोग की, वेदना से छुटकारा की तथा निदान की इच्छा-रूप आर्त-ध्यान कषाय द्वारा <sup>४</sup>क्रूर ऐसे परिणाम के कारण होने वाला हिंसानंद, असत्यानन्द, स्तेयानन्द एवं विषय-संरक्षणानन्द-रूप रौद्र ध्यान, निष्प्रयोजन (<font color=DarkSlateGray>-व्यर्थ</font>) शुभ कर्म से अन्यत्र (<font color=DarkSlateGray>अशुभ कार्य में </font>) दुष्ट-रूप से लगा हुआ ज्ञान, और सामान्य-रूप से दर्शन-चारित्र मोहनीय के उदय से उत्पन्न अविवेक-रूप मोह, -- यह, भाव-पापास्रव का विस्तार द्रव्य-पापास्रव के विस्तार को प्रदान करने वाला है (<font color=DarkSlateGray>अर्थात्‌ उपरोक्त भाव-पापास्रव रूप अनेक-विध भाव वैसे-वैसे अनेक-विध द्रव्य-पापास्रव में निमित्त-भूत हैं</font>) ॥१४०॥</p><br><p>इस प्रकार आस्रवपदार्थ का व्याख्यान समाप्त हुआ ।</p><br><p>अब, संवर पदार्थ का व्याख्यान है ।</p><br><span class=shortFont><sup>१</sup>अनुरंजित= रंगी हुई। (<font color=DarkSlateGray>कषाय के उदय से अनुरंजित योगप्रवृत्ति वह लेश्या है। वहाँ, कृष्णादि तीन लेश्याएँ तीव्र कषाय के उदय से अनुरंजित योगप्रवृत्तिरूप है। </font>)<br><sup>२</sup>प्रकर्ष= उत्कर्ष, उग्रता ।<br><sup>३</sup>उद्रेक= बहुलता, अधिकता ।<br><sup>४</sup>क्रूर= निर्दय, कठोर, उग्र ।</span></font></td>
    <td id=gatha148-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>संज्ञा त्रिलेश्या इन्द्रियों की तंत्रता आर्त रौद्र वा<br>हो दुष्प्रयुक्तता ज्ञान की व मोह पापप्रदा सदा ॥१४८॥</div><br><p><b>[सण्णाओ]</b> आहार आदि संज्ञा रहित शुद्ध चैतन्य परिणति से भिन्न आहार, भय, मैथुन, परिग्रह -- ये चार संज्ञायें; <b>[तिलेस्सा]</b> कषाय-योग-दोनों के अभाव रूप विशुद्ध चैतन्य प्रकाश से पृथग्भूत कषाय के उदय से रंजित योग-प्रवृत्ति लक्षण तीन कृष्ण, नील, कापोत लेश्यायें; <b>[इन्दियवसदा य]</b> स्वाधीन अतीन्द्रिय सुखास्वाद परिणति की प्रच्छादिका-रूप पंचेन्द्रिय विषयों की अधीनता; <b>[अट्टरुद्दाणि]</b> समस्त विभावों की आकांक्षा से रहित शुद्ध चैतन्य भावना का प्रतिबंधक इष्ट संयोग, अनिष्ट-वियोग, व्याधि-विनाश, भोग-निदान की आकांक्षा रूप से उद्रेक, भाव प्रचुरता-मय चार प्रकार का आर्तध्यान; क्रोधावेश से रहित शुद्धात्मा की अनुभूति रूप भावना से पृथग्भूत क्रूरचित्त से उत्पन्न हिंसा, असत्य, चोरी, विषयसंरक्षण से आनन्दरूप चार प्रकार का रौद्रध्यान; <b>[णाणं च दुप्पउत्तं]</b> शुभ-शुद्ध- दोनों उपयोगों को छोडकर मिथ्यात्व-रागादि के अधीन होने से अन्यत्र दुष्ट भाव में प्रवृत्त ज्ञान दुष्प्रयुक्त ज्ञान; <b>[मोहो]</b> मोह के उदय से उत्पन्न ममत्व आदि विकल्प-जाल से रहित स्व-संवित्ति का विनाशक दर्शन और चारित्र मोह, इस प्रकार के विभाव परिणामों का प्रपंच <b>[पावप्पदो हवदि]</b> पाप-प्रदायक है ।</p><br><p>इसप्रकार द्रव्य-पापास्रव के कारणभूत पूर्व सूत्र में कहे गए भाव-पापास्रव का विस्तार जानना चाहिए, ऐसा अभिप्राय है ॥१४८॥</p><br><p>दूसरी बात यह है कि पुण्य-पाप दोनों का पहले व्याख्यान किया जा चुका है, वह ही पर्याप्त था, पुण्य-पाप आस्रव का व्याख्यान किसलिए किया? ऐसा प्रश्न होने पर परिहार कहते हैं / करते हैं -- जलप्रवेश द्वार से जल आस्रव के समान पुण्य-पाप दोनों आस्रवित होते हैं, आते हैं; इस कारण उन्हें आस्रव कहा । यहाँ आगमन मुख्य है; परन्तु वहाँ तो पुण्य-पाप दोनों के आगमन के बाद स्थिति-अनुभाग बंध रूप से अवस्थान मुख्य है, इतना दोनों में अन्तर है ।</p><br><p>इसप्रकार नौ पदार्थ-प्रतिपादक द्वितीय महाधिकार में पुण्य-पाप आस्रव के व्याख्यान की मुख्यता वाली छह गाथाओं के समुदाय द्वारा छठवाँ अन्तराधिकार पूर्ण हुआ ।</p><br><p>अब ख्याति, पूजा, लाभ, दृष्ट, श्रुत, अनुभूत / भोगों की आकांक्षारूप निदान बन्ध आदि समस्त शुभ-अशुभ संकल्प-विकल्प से रहित शुद्धात्म-संवित्ति लक्षण परम उपेक्षा संयम से साध्य संवर के व्याख्यान में <b>[इंदियकसाय]</b> इत्यादि तीन गाथा द्वारा समुदाय-पातनिका है ।</p></font></td>
      </tbody></table></div>
</body>
</html>
