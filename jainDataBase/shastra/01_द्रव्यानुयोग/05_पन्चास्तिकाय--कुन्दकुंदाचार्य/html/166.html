<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='165.html'><img src='../../../../../images/common/prev.jpg' id=next height=50 width=50/></a>
      <a href='167.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब स्वचारित्र में प्रवृत्त पुरुष का स्वरूप विशेषरूप से कहते हैं</font></div>
    <h3 class=mainTitle align=center><font color=maroon> ﻿सो सव्वसंगमुक्को णण्णमणो अप्पणं सहावेण (१५८)<br>जाणदि पस्सदि णियदं सो सगचरियं चरदि जीवो ॥१६६॥<br> </font></h3>
  <div class=bottomContainer id=bottomTxt164 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿सर्व संग मुक्त और अनन्यमन जो स्वभाव द्वारा नियत आत्मा को जानता-देखता है, वह जीव स्वचारित्र का आचरण करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha166 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha166 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha166-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जो सर्व संगविमुक्त एवं अनन्य आत्मस्वभाव से<br>जाने तथा देखे नियत रह उसे चारित्र है कहा ॥१५८॥</div><br><p>यह, स्व-चारित्र में प्रवर्तन करने वाले के स्वरूप का कथन है । </p><br><p>जो (<font color=DarkSlateGray>जीव</font>) वास्तव में <sup>१</sup>निरुपराग उपयोग वाला होने के कारण सर्व-संग-मुक्त वर्तता हुआ, पर-द्रव्य से <sup>२</sup>व्यावृत्त उपयोग वाला होने के कारण <sup>३</sup>अनन्यमनवाला वर्तता हुआ, आत्माको ज्ञानदर्शनरूप स्वभाव द्वारा नियतरूप से अर्थात् अवस्थितरूपस से जानता-देखता है, वह जीव वास्तव में स्वचारित्र आचरता है; क्योंकि वास्तव में <sup>४</sup>दृशिज्ञप्तिस्वरूप पुरुष में (<font color=DarkSlateGray>आत्मा में</font>) तन्मात्ररूप से वर्तना सो स्व-चारित्र है ॥१५८॥ </p><br><span class=shortFont><sup>१</sup>निरुपराग =उपराग रहित; निर्मल; अविकारी; शुद्ध (<font color=DarkSlateGray>निरुपराग उपयोगवाला जीव समस्त बाह्य-अभ्यंतर संग से शून्य है तथापि नि:संग परमात्मा की भावना द्वारा उत्पन्न सुन्दर आनन्दस्यन्दी परमानन्द-स्वरूप सु्ख-सु्धारस के आस्वाद से, पूर्ण-कलश की भाँति, सर्व आत्म-प्रदेश में भरपूर होता है ।</font>)<br><sup>२</sup>आवृत्त = विमुख हुआ; पृथक हुआ; निवृत्त हुआ. निवृत्त; भित्र । <br><sup>३</sup>अनन्यमनवाला= जिसकी परिणति अन्य प्रति नहीं जाती ऐसा । (<font color=DarkSlateGray> मन=चित्त; परिणति; भाव</font>)<br><sup>४</sup>दृशि = दर्शन क्रिया, सामान्य अवलोकन ।</span></font></td>
    <td id=gatha166-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>सब संग मुक्त अनन्यमन निज आत्मा स्व भाव से<br>जो नियत देखे और जाने स्वचरित्र प्रवृत्त है ॥१६६॥</div><br><p>जो इत्यादि पदखण्डना रूप से व्याख्यान करते हैं -- <b>[सो]</b> कर्ता रूप वह <b>[सगचरियं चरदि]</b> निजशुद्धात्मा की सम्वित्ति, अनुचरणरूप, परमागम भाषा से वीतराग परम सामायिक नामक स्वचारित्रमय आचरण करता है, अनुभव करता है । ऐसा करने वाला कौन है ? <b>[जीवो]</b> वह जीव है । वह कैसा जीव है ? <b>[जो सव्वसंगमुक्को]</b> जो सर्वसंग से मुक्त है; तीन लोक-तीन काल में होने पर भी मन, वचन, काय और कृत, कारित, अनुमोदना द्वारा समस्त बाह्य-आभ्यन्तर परिग्रह से मुक्त, रहित, शून्य होते हुए भी निस्संग परमात्मा की भावना से उत्पन्न सुन्दर आनन्द स्यंदि परमानन्द एक लक्षण सुख-सुधारस के आस्वाद से पूर्ण भरे हुए कलश के समान सम्पूर्ण आत्मप्रदेशों में भरितावस्थ है । और वह किस विशेषता वाला है ? <b>[अणण्णमणो]</b> अनन्य मन है; कापोतलेश्या आदि सम्बंधी दृष्ट, श्रुत, अनुभूत भोगों की आकांक्षा आदि समस्त परभावों से उत्पन्न विकल्पजालों से रहित होने के कारण एकाग्र मन वाला है । ऐसा वह और क्या करता है? <b>[जाणदि]</b> जानता है; स्व-पर को परिच्छित्ति के आकार से प्राप्त करता है / जानता है। <b>[पस्सदि]</b> देखता है; निर्विकल्प रूप से अवलोकन करता है । <b>[णियदं]</b> निश्चित रूप में । वह किसे जानता-देखता है? <b>[अप्पणं]</b> निज आत्मा को जानता-देखता है । उसे किससे जानता-देखता है ? <b>[सहावेण]</b> स्वभाव से, निर्विकार चैतन्य चमत्कार रूप प्रकाश से जानता-देखता है ।</p><br><p>इससे यह निश्चित हुआ कि विशुद्ध ज्ञान-दर्शन लक्षण जीव-स्वभाव में निश्चल अवस्थान मोक्षमार्ग है ॥१६६॥</p></font></td>
      </tbody></table></div>
</body>
</html>
