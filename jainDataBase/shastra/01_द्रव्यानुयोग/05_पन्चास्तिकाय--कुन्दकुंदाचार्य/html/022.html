<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='021.html'><img src='../../../../../images/common/prev.jpg' id=next height=50 width=50/></a>
      <a href='023.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब सामान्य से कहे गए लक्षणवाले छह द्रव्यों के यथोक्त स्मरण के लिए अथवा आगे विशेष व्याख्यान के लिए पाँचों के अस्तिकायत्व की व्यवस्था बताते हैं ।</font></div>
    <h3 class=mainTitle align=center><font color=maroon> ﻿जीवा पोग्गलकाया आयासं अत्थिकाइया सेसा <br>अमया अत्थित्तमया कारणभूदा दु लोगस्स ॥२२॥<br> </font></h3>
  <div class=bottomContainer id=bottomTxt25 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव, पुद्गलकाय, आकाश और शेष दो (<font color=DarkSlateGray>धर्म, अधर्म</font>) अस्तिकाय अकृत अस्तित्वमय और वास्तव में लोक के कारणभूत हैं।<br></div>
    <div class=tikaTopContainer><b><br> टीका : 
    <span id=teeka0 class=gatha022 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha022 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha022-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जीव-पुद्गल धरम-अधरम गगन अस्तिकाय सब<br> अस्तित्वमय हैं अकृत कारणभूत हैं इस लोक के ॥२२॥</div><br><p>यहाँ, (<font color=DarkSlateGray>इस गाथा में</font>), सामान्यत: जिनका स्वरूप (<font color=DarkSlateGray>पहले</font>) कहा गया है ऐसे छह द्रव्यों में से पाँच को अस्ति-काय-पना स्थापित किया गया है ।</p><br><p>अकृत होने से, अस्तित्व-मय होने से और अनेक प्रकार की अपनी परिणति-रूप लोक के कारण होने से जो स्वीकार (<font color=DarkSlateGray>सम्मत</font>) किये गए हैं ऐसे छह द्रव्यों में जीव, पुद्गल, आकाश, धर्म और अधर्म प्रदेश-प्रचयात्मक (<font color=DarkSlateGray>प्रदेशों के समूह-मय</font>) होने से वे पाँच अस्तिकाय हैं । काल को प्रदेश-प्रचयात्मक-पने का अभाव होने से वास्तव में अस्तिकाय नहीं है ऐसा (<font color=DarkSlateGray>बिना कथन किये भी</font>) सामर्थ्य से निश्चित होता है ॥२२॥</p></font></td>
    <td id=gatha022-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>ये जीव पुद्गल काय नभ वा शेष अस्तिकाय हैं<br>वे हैं अकृत अस्तित्वमय व लोककारणभूत हैं</div><br><p><b>जीवा पोग्गलकाया आयासं अत्थिकाइया सेसा</b> जीव, पुद्गलकाय, आकाश और शेष धर्म-अधर्म अस्तिकाय-ये पाँच हैं। ये कैसे हैं? <b>अमया</b> अकृत्रिम हैं, किसी पुरुष विशेष द्वारा बनाए गए नहीं हैं । तब फिर इनकी रचना कैसे हुई? <b>अत्थित्तमया</b> वे अस्तित्वमय हैं; अपने अस्तित्व, अपनी सत्ता से रचित हैं, निष्पन्न हैं, उत्पन्न हुए हैं, इसप्रकार इसके द्वारा पाँच का अस्तित्व निरूपित किया गया । वे और कैसे हैं? <b>कारणभूदा दु लोगस्स</b> कारणभूत हैं। वे किसके कारणभूत हैं? 'जीवादि छहद्रव्यों का समवाय, मिलाप, समूह लोक है' - ऐसा वचन होने से वे लोक के कारणभूत हैं । 'उत्पाद-व्यय-ध्रौव्य युक्त सत है' - (<font color=DarkSlateGray>तत्त्वार्थसूत्र, पंचमोध्याय, सूत्र ३०</font>)। ऐसा वचन होने से वह लोक उत्पाद-व्यय-ध्रौव्यवान है; उसके द्वारा अस्तित्व देखा जाता है । लोक और कैसा है? ऊर्ध्व, अधो और मध्य भाग द्वारा सांश / अवयव सहित है. उससे कायत्व का कथन होता है -- ऐसा सूत्रार्थ / गाथार्थ है ॥२२॥</p><br><p>इसप्रकार छहद्रव्यों में से जीवादि पाँच के अस्तिकायत्व की सूचना-रूप से गाथा पूर्ण हुई ।</p></font></td>
      </tbody></table></div>
</body>
</html>
