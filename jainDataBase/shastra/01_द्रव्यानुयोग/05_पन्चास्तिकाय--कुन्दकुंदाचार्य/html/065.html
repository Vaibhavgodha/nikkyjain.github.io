<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='064.html'><img src='../../../../../images/common/prev.jpg' id=next height=50 width=50/></a>
      <a href='066.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब एकान्त से जीव को कर्म के अकर्तृत्व में दूषण द्वार से पूर्वपक्ष कहते हैं</font></div>
    <h3 class=mainTitle align=center><font color=maroon> ﻿भावों जदि कम्मकदो आदा कम्मस्स होदि किह कत्ता (५९)<br>ण कुणदि अत्ता किंचिवि मुत्ता अण्णं सगं भावं ॥६५॥<br> </font></h3>
  <div class=bottomContainer id=bottomTxt67 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿यदि (<font color=DarkSlateGray>सर्वथा</font>) भाव कर्मकृत हों, तो आत्मा कर्म का कर्ता होना चाहिए; परन्तु वह कैसे हो सकता है? क्योंकि आत्मा अपने भाव को छोडकर अन्य कुछ भी नहीं करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha065 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha065 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha065-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>यदि कर्मकृत हैं जीव भाव तो कर्म ठहरे जीव कृत<br>पर जीव तो कर्त्ता नहीं निज छोड किसी पर भाव का ॥५९॥</div><br><p>कर्म की जीव-भाव का कर्तृत्व होने के सम्बन्ध में यह <sup>१</sup>पूर्व-पक्ष है ।</p><br><p>यदि औदयिकादि जीव का भाव, कर्म द्वारा किया जाता हो, तो जीव उसका (<font color=DarkSlateGray>औदयिकादि जीव-भाव का</font>) कर्ता नहीं है ऐसा सिद्ध होता है । और जीव का अकर्तृत्व तो इष्ट (<font color=DarkSlateGray>मान्य</font>) नहीं है । इसलिये, शेष यह रहा कि जीव द्रव-कर्म का कर्ता होना चाहिये । लेकिन वह तो कैसे हो सकता है ? क्योंकि, निश्चय-नय से आत्मा अपने भाव को छोड़कर अन्य कुछ भी नहीं करता </p><br><p>(<font color=DarkSlateGray>इस प्रकार पुर्व-पक्ष उपस्थित किया गया</font>) ॥५९॥ </p><br><span class=shortFont><sup>१</sup>पूर्व-पक्ष = चर्चा या निर्णय के लिए किसी शात्रीय विषय के सम्बन्ध में उपस्थित किया हुआ पक्ष वा प्रश्न ।</span></font></td>
    <td id=gatha065-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>यदि कर्म कृत हों भाव तो आतम करम कर्ता बने<br>पर यह न अशक्य है जीव क्यों कि अपने भावों को करे ॥६५॥</div><br><p><b>भावों जदि कम्मकदो</b> भाव यदि कर्म-कृत हैं, यदि एकान्त से (<font color=DarkSlateGray>सर्वथा</font>) रागादि-भाव कर्मकृत हैं; <b>आदा कम्मस्स होदि किह कत्ता</b> तो आत्मा द्रव्य-कर्मों का कर्ता कैसे होता है (<font color=DarkSlateGray>हो सकता है</font>)? जिस कारण रागादि परिणाम का अभाव होने पर द्रव्य-कर्म उत्पन्न नहीं होता है । वह भी कैसे ? यदि ऐसा प्रश्न हो तो कहते हैं -- <b>ण कुणदि अत्ता किंचिवि</b> आत्मा कुछ भी नहीं करता है ? वह क्या करके कुछ भी नहीं करता है ? <b>मुत्ता अण्णं सगं भावं</b> अपने चैतन्यभाव को छोडकर अन्य द्रव्य-कर्मादि का कुछ भी नहीं करता है । -- इसप्रकार आत्मा के सर्वथा अकर्तृत्व में दूषण की अपेक्षा पूर्व-पक्ष में और आगे द्वितीय गाथा में परिहार (<font color=DarkSlateGray>इसप्रकार गाथा पूर्ण हुई</font>) । -- ऐसा एक व्याख्यान है ।</p><br><p>तथा द्वितीय व्याख्यान में पुन: यहाँ ही पूर्वपक्ष और यहाँ ही परिहार है -- द्वितीय गाथा में तो स्थित पक्ष (<font color=DarkSlateGray>सुनिश्चित हुआ तथ्य</font>) ही दिखाया है । यह कैसे ? यदि ऐसा प्रश्न हो तो कहते हैं -- 'पूर्वोक्त प्रकार से आत्मा कर्मों का कर्ता नहीं है' इसमें दोष दिए जाने पर सांख्यमतानुसारी शिष्य कहता है 'कपिल शासन (<font color=DarkSlateGray>सांख्यमत</font>) में जीव अकर्ता, निर्गुण शुद्ध, नित्य, सर्वगत, अक्रिय, अमूर्त, चेतन, भोक्ता है ।' ऐसा वचन होने से हमारे मत में आत्मा को कर्मों का अकर्तृत्व भूषण ही है, दूषण नहीं है । यहाँ (<font color=DarkSlateGray>उसका</font>) परिहार करते हैं --</p><br><p>जैसे शुद्ध निश्चय से आत्मा के रागादि का अकर्तृत्व है, उसीप्रकार अशुद्ध निश्चय से भी यदि अकर्तृत्व होता तो द्रव्य-कर्म के बंध का अभाव हो जाता, उसके अभाव में संसार का अभाव हो जाता, संसार के अभाव में सर्वदा ही मुक्त का प्रसंग आ जाता; परन्तु वह प्रत्यक्ष का विरोध है -- ऐसा अभिप्राय है ॥६५॥</p><br><p>इसप्रकार प्रथम व्याख्यान में पूर्व-पक्ष की अपेक्षा और द्वितीय व्याख्यान में पूर्व-पक्ष के परिहार की अपेक्षा गाथा पूर्ण हुई ।</p></font></td>
      </tbody></table></div>
</body>
</html>
