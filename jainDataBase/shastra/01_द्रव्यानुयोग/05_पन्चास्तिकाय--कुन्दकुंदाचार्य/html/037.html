<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='036.html'><img src='../../../../../images/common/prev.jpg' id=next height=50 width=50/></a>
      <a href='038.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब 'जीव का अभाव मुक्ति है' इसप्रकार के सौगतमत का विशेषरूप से निराकरण करते हैं</font></div>
    <h3 class=mainTitle align=center><font color=maroon> ﻿सस्सदमधमुच्छेदं भव्वमभव्वं च सुण्णमिदरं च <br>विण्णाणमविण्णाणं ण वि जुज्जदि असदि सब्भावे ॥३७॥<br> </font></h3>
  <div class=bottomContainer id=bottomTxt40 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿(<font color=DarkSlateGray>मोक्ष में जीव का</font>) सद्भाव न होने पर शाश्वत, नाशवान, भव्य / होने योग्य, अभव्य / न होने योग्य, शून्य, अशून्य, विज्ञान और अविज्ञान (<font color=DarkSlateGray>जीव में</font>) घटित नहीं होते हैं।<br></div>
    <div class=tikaTopContainer><b><br> टीका : 
    <span id=teeka0 class=gatha037 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha037 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha037-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>सद्भाव हो न मुक्ति में तो ध्रुव-अध्रुवता ना घटे<br> विज्ञान का सद्भाव अर अज्ञान असत कैसे बनें? ॥३७॥</div><br><p>यहाँ, 'जीव का अभाव से मुक्ति है' इस बात का खण्डन किया है ।<ol><li>द्रव्य, द्रव्य-रूप से शाश्वत है,<li>नित्य द्रव्य में पर्यायों का प्रति-समय नाश होता है,<li>द्रव्य, सर्वदा अभूत पर्याय-रूप से भावी (<font color=DarkSlateGray>होने योग्य, परिणामित होने योग्य</font>) है,<li>द्रव्य, सर्वदा भूत पर्याय-रूप से अभावी (<font color=DarkSlateGray>न होने यौग्य</font>) है,<li>द्रव्य, अन्य द्रव्यों से सदा शून्य है,<li>द्रव्य, स्व-द्रव्य से सदा अशून्य है, <li>किसी जीव-द्रव्य में अनंत ज्ञान और किसी में सान्त ज्ञान है,<li>किसी जीव-द्रव्य में अनन्त अज्ञान और किसी में सान्त अज्ञान है</ol> -- यह सब, अन्यथा घटित न होता हुआ, मोक्ष में जीव के सद्भाव को प्रगट करता है ॥३७॥</p></font></td>
    <td id=gatha037-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>सद्भाव हो न मोक्ष में तो घटे कैसे नित्यता ?<br>व नाश भव्य अभव्य शून्याशून्य ज्ञानाज्ञान वा ॥३७॥</div><br><p><b>[सस्सदमधमुच्छेद]</b> सिद्ध अवस्था में टंकोत्कीर्ण ज्ञायक एक रूप द्रव्य की अपेक्षा अविनश्वर होने से शाश्वत स्वरूप है तथा <b>[अध]</b> अहो! पर्यायरूप से अगुरुलघुगुण की षट्स्थानगत हानि-वृद्धि की अपेक्षा उच्छेद है । <b>[भव्वमभव्वं च]</b> निर्विकार चिदानन्द एक स्वभावमय परिणाम से होना, परिणमना भव्यत्व है, अतीत / नष्ट हो गए । मिथ्यात्व-रागादि विभाव परिणाम से नहीं होना, नहीं परिणमना अभव्यत्व है । <b>[सुण्णमिदरं च]</b> स्व-शुद्धात्म-द्रव्य से विलक्षण पर-द्रव्य-क्षेत्र-काल-भाव चतुष्टय से नास्तित्व शून्यता है; निज परमात्मा सम्बन्धी स्व द्रव्य-क्षेत्र-काल-भाव रूप से इतर अर्थात् अशून्यता है । <b>[विण्णाणमविण्णाणं]</b> समस्त द्रव्य-गुण-पर्यायों को एक समय में प्रकाशित करने में समर्थ सकल-विमल केवल-ज्ञान-गुण से विज्ञान है, नष्ट हुए मति ज्ञानादि छद्मस्थ ज्ञान द्वारा परिज्ञान (<font color=DarkSlateGray>रहित</font>) हो जाने के कारण अविज्ञान हैं । <b>[णवि जुज्जदि असदि सब्भावे]</b> मोक्ष में जीव का सद्भाव विद्यमान न होने पर नित्यत्व आदि आठ गुण-स्वभाव घटित नहीं हो सकते; अत: उनके अस्तित्व से ही मोक्ष में जीव का सद्भाव जाना जाता है । यहाँ वह ही उपादेय है -- यह भावार्थ है ॥३८॥</p><br><p>इसप्रकार भट्ट और चार्वाक मतानुसारी शिष्य के संदेह का नाश करने के लिए जीव के अमूर्तत्व व्याख्यान रूप से तीन गाथायें पूर्ण हुईं ।</p></font></td>
      </tbody></table></div>
</body>
</html>
