<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='160.html'><img src='../../../../../images/common/prev.jpg' id=next height=50 width=50/></a>
      <a href='162.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब सकल मोक्ष नामक द्रव्य-मोक्ष का आवेदन करते हैं (मर्यादापूर्वक ज्ञान कराते हैं) -</font></div>
    <h3 class=mainTitle align=center><font color=maroon> ﻿जो संवरेण जुत्तो णिज्जरमाणोय सव्वकम्माणि (१५३)<br>ववगदवेदाउस्सो मुयदि भवं तेण सो मोक्खो ॥१६१॥<br> </font></h3>
  <div class=bottomContainer id=bottomTxt159 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो संवर से सहित, सभी कर्मों की निर्जरा करता हुआ, वेदनीय और आयुष्क से रहित है, वह भव को छोडता है; इसलिए मोक्ष है ।<br></div>
    <div class=tikaTopContainer><b><br> टीका : 
    <span id=teeka0 class=gatha161 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha161 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha161-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जो सर्व संवर युक्त हैं अरु कर्म सब निर्जर करें<br>वे रहित आयु वेदनीय और सर्व कर्म विमुक्त है ॥१५३॥</div><br><p>यह, द्रव्य-मोक्ष के स्वरूप का कथन है ।</p><br><p>वास्तव में भगवान केवली को, भाव-मोक्ष होने पर, परम संवर सिद्ध होने के कारण <sup>१</sup>उत्तर कर्म-संतति निरोध को प्राप्त होकर और परम निर्जरा के कारण-भूत ध्यान सिद्ध होने के कारण <sup>२</sup>पूर्व कर्म-संतति, कि जिसकी स्थिति कदाचित्‌ स्वभाव से ही आयुकर्म के जितनी होती है और कदाचित्‌ <sup>३</sup>समुद्‍घात विधान से आयुकर्म के जितनी होती है वह, आयुकर्म के अनुसार ही निर्जरित होती हुई, अपुनर्भव (<font color=DarkSlateGray>मोक्ष</font>) के लिये वह भव छूटने के समय होने वाला जो वेदनीय-आयु-नाम-गोत्ररूप कर्म-पुद्‍गलों का जीव के साथ अत्यन्त विश्लेष (<font color=DarkSlateGray>वियोग</font>) वह द्रव्य-मोक्ष है ॥१५३॥</p><br><p>इस प्रकार मोक्ष पदार्थ का व्याख्यान समाप्त हुआ । और मोक्ष-मार्ग के अवयव रूप सम्यग्दर्शन तथा सम्यग्ज्ञान के विषय-भूत नव पदार्थों का व्याख्यान भी समाप्त हुआ ।</p><br><p>अब <sup>४</sup>मोक्ष-मार्ग-प्रपंच-सूचक चूलिका है।</p><br><span class=shortFont><sup>१</sup>उत्तर कर्मसंतति= बाद का कर्म प्रवाह, भावी कर्म-परम्परा ।<br><sup>२</sup>पूर्व = पहले की ।<br><sup>३</sup>केवली-भगवान को वेदनीय, नाम और गोत्र कर्म की स्थिति कभी स्वभाव से ही (<font color=DarkSlateGray>अर्थात्‌ केवलीसमुद्‍घात रूप निमित्त हुए बिना ही</font>) आयुकर्म के जितनी होती है और कभी वह तीन कर्मों की स्थिति आयु कर्म से अधिक होने पर भी वह स्थिति घटकर आयुकर्म जितनी होने में केवलीसमुद्‍घात निमित्त बनता है।<br><sup>४</sup>मोक्ष-मार्ग-प्रपंच-सूचक = मोक्ष का विस्तार बतलाने वाली, मोक्षमार्ग का विस्तार से कथन करने वाली, मोक्षमार्ग का विस्तृत कथन करने वाली।</span></font></td>
    <td id=gatha161-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>संवर सहित सब कर्म की जो निर्जरा करता हुआ<br>वह वेद आयु रहित हो भव छोडता मोक्ष है अत: ॥१६१॥</div><br><p><b>[जो]</b> कर्ता-रूप जो <b>[संवरेण जुत्तो]</b> संवर से युक्त; क्या करता हुआ ? निर्जरा करता हुआ । किनकी निर्जरा करता हुआ ? <b>[सव्वकम्माणि]</b> सभी कर्मों की निर्जरा करता हुआ । जो और किस विशेषता वाला है ? <b>[ववगदवेदाउस्सो]</b> जो वेदनीय और आयुष्क नामक दो कर्मों से रहित है । ऐसा होता हुआ वह क्या करता है ? <b>[मुअदि भव]</b> भव को छोडता है । जिस कारण भव शब्द से वाच्य नाम-गोत्र नामक दो कर्मों को छोडता है, <b>[तेण सो मोक्खो]</b> उस कारण वह प्रसिद्ध मोक्ष होता है; अथवा वह पुरुष ही अभेद से मोक्ष है. ऐसा अर्थ है । वह इसप्रकार -- </p><br><p>भाव-मोक्ष होने पर अब इन केवली के निर्विकार संवित्ति से साध्य सकल संवर करते हुए तथा पूर्वोक्त शुद्धात्म-ध्यान से साध्य चिर-संचित कर्मों की सकल निर्जरा का अनुभव करते हुए, अन्तर्मुहूर्त जीवन शेष रहने पर वेदनीय, नाम, गोत्र नामक तीन कर्मों का स्थिति-समय आयु से अधिक होने पर उन तीन कर्मों की अधिक स्थिति को नष्ट करने के लिए; अथवा संसार की स्थिति नष्ट करने के लिए; दण्ड, कपाट, प्रतर और लोक-पूरण नामक केवली समुद्घात करके; अथवा आयु के साथ तीन कर्मों का या संसार की स्थिति का समय समान होने पर उसे नहीं कर; तत्पश्चात् स्व-शुद्धात्मा में निश्चल वृत्ति-रूप सूक्ष्म-क्रिया-प्रतिपाति नामक तृतीय शुक्ल-ध्यान का उपचार करते हुए; तदुपरांत सयोगि गुणस्थान का उल्लंघन कर सम्पूर्ण प्रदेशों में आह्लादमय एकाकार रूप से परिणत परम समरसी भाव लक्षण सुखामृत के रसास्वाद से तृप्त, समस्त शील-गुणों के निधान स्वरूप, समुच्छिन्न-क्रिया नामक चतुर्थ शुक्ल-ध्यान से कहे जाने वाले परम यथाख्यात चारित्र को प्राप्त अयोगी के द्विचरम (<font color=DarkSlateGray>उपान्त्य</font>) समय में शरीर आदि बहत्तर प्रकृतियों का तथा अंतिम समय में वेदनीय, आयुष्क, नाम, गोत्र नामक चार कर्मों की तेरह प्रकृतिरूप पुद्गल-पिण्ड का जीव के साथ अत्यन्त विश्लेष (<font color=DarkSlateGray>छूट जाने</font>) रूप द्रव्य-मोक्ष होता है । उसके बाद भगवान क्या करते हैं ? पूर्व प्रयोग से, असंग हो जाने से, बन्ध का छेद हो जाने से और उसीप्रकार का गति परिणाम हो जाने से -- इन चार कारण-रूप से; तथा यथा-क्रम से आविद्ध कुलाल चक्र के समान, आलाबु (<font color=DarkSlateGray>तूँबड़ी</font>) के लेप से रहित हो जाने के समान, एरण्ड-बीज के समान और अग्नि-शिखा के समान -- इसप्रकार चार दृष्टान्त द्वारा एक समय से लोकाग्र को जाते हैं । उससे आगे गति में निमित्त कारण-भूत धर्मास्तिकाय का अभाव होने से वहाँ लोकाग्र में ही स्थित होते हुए विषयातीत, अनश्वर, परम सुख को अनन्त काल तक अनुभव करते हैं, ऐसा भावार्थ है ॥१६१॥</p><br><p>इसप्रकार द्रव्य-मोक्ष के स्वरूप-कथन रूप दो सूत्र पूर्ण हुए ।</p><br><p>इसप्रकार चार गाथा पर्यंत भावमोक्ष-द्रव्यमोक्ष के प्रतिपादन की मुख्यता वाले दो स्थल द्वारा दशम अन्तराधिकार पूर्ण हुआ ।</p><br><p>इसप्रकार तात्पर्यवृत्ति में <ul><li>सर्वप्रथम <b>[अभिवंदिऊण सिरसा]</b> इस गाथा से प्रारम्भ कर चार गाथायें व्यवहार मोक्षमार्ग के कथन की मुख्यता से हैं । <li>तत्पश्चात् सोलह गाथायें जीव पदार्थ-प्रतिपादन रूप से, <li>तदुपरान्त चार गाथायें अजीव पदार्थ-निरूपण के लिए, <li>तदनन्तर तीन गाथायें पुण्य-पाप आदि सात पदार्थों की पीठिका रूप से सूचना के लिए, <li>उसके बाद चार गाथायें पुण्य-पाप-दो पदार्थों के विवरण के लिए, <li>तदनन्तर छह गाथायें शुभ-अशुभ आस्रव के व्याख्यान हेतु, <li>तत्पश्चात् तीन सूत्र संवर पदार्थ का स्वरूप कहने के लिए, <li>तदुपरांत तीन गाथायें निर्जरा पदार्थ के व्याख्यान हेतु, <li>तत्पश्चात् तीन सूत्र बंध पदार्थ का कथन करने के लिए और <li>उसके बाद चार सूत्र मोक्ष पदार्थ के व्याख्यान हेतु हैं </ul>इसप्रकार दश अन्तराधिकारों में विभक्त पचास गाथाओं द्वारा व्यवहार मोक्षमार्ग के अवयव दर्शन-ज्ञान के विषय-भूत जीवादि नौ पदार्थों का प्रतिपादक द्वितीय महाधिकार पूर्ण हुआ ।</p><br><p>मोक्षमार्ग चूलिका संज्ञक तृतीय महाधिकार</p><br><p>इससे आगे मोक्ष प्राप्ति के पूर्व निश्चय-व्यवहार नामक मोक्षमार्ग के चूलिकारूप तृतीय महाधिकार में विशेष व्याख्यान द्वारा <b>[जीवसहाओ णाणं]</b> इत्यादि बीस गाथायें हैं । उन बीस गाथाओं में से <ul><li>केवल ज्ञान-दर्शन स्वभावी शुद्ध जीव के स्वरूप-कथन से और जीव स्वभाव में नियत चारित्र मोक्षमार्ग है इस कथन से <b>[जीवसहाओ णाणं]</b> इत्यादि प्रथम स्थल में एक सूत्र है; <li>तदनन्तर शुद्धात्मा के आश्रित स्व-समय और मिथ्यात्व-रागादि विभाव परिणामों के आश्रित परसमय है, इस प्रतिपादन-रूप से <b>[जीवो सहावणियदो]</b> इत्यादि एक सूत्र है । <li>तत्पश्चात् शुद्धात्मा के श्रद्धान आदि रूप स्व-समय से विलक्षण पर-समय के ही विशेष विवरण की मुख्यता से <b>[जो परदव्वं हि]</b> इत्यादि दो गाथायें; <li>तदुपरान्त रागादि विकल्प रहित स्व-सम्वेदन स्वरूप स्व-समय के ही और भी विशेष विवरण की मुख्यता से <b>[जो सव्वसंग]</b> इत्यादि दो गाथायें हैं । <li>इसके बाद वीतराग-सर्वज्ञ प्रणीत छह द्रव्य आदि के सम्यक् श्रद्धान-ज्ञान और पंच-महाव्रत आदि के अनुष्ठान-रूप व्यवहार-मोक्षमार्ग के निरूपण की मुख्यता से <b>[धम्मादीसद्दहणं]</b> इत्यादि पाँचवें स्थल में एक सूत्र है । <li>तत्पश्चात् व्यवहार-रत्नत्रय से साध्य-भूत अभेद-रत्नत्रय स्वरूप निश्चय-मोक्षमार्ग के प्रतिपादन रूप से <b>[णिच्छयणयेण]</b> इत्यादि दो गाथायें हैं । <li>तदुपरांत जिसे शुद्धात्मा-रूप भावना से उत्पन्न अतीन्द्रिय सुख ही उपादेय लगता है, वह ही भाव सम्यग्दृष्टि है इस व्याख्यान की मुख्यता से <b>[जेण विजाण]</b> इत्यादि एक सूत्र है । <li>तदनन्तर निश्चय-व्यवहार रत्नत्रय द्वारा क्रमश: मोक्ष और पुण्य-बंध होता है इस प्रतिपादन की मुख्यता से <b>[दंसणणाणचरित्ताणि]</b> इत्यादि आठवें स्थल में एक सूत्र है । <li>तदुपरान्त निर्विकल्प परम समाधि स्वरूप सामायिक संयम में स्थिर रहने / ठहरने के लिए समर्थ होने पर भी उसे छोडकर यदि एकान्त से सराग-चारित्र-रूप अनुचरण को मोक्ष का कारण मानता है, तब स्थूल पर-समय कहलाता है; तथा यदि वहाँ स्थिर रहने का इच्छुक होने पर भी सामग्री की विकलता होने के कारण, अशुभ से बचने के लिए शुभोपयोग करता है, तब सूक्ष्म पर-समय कहलाता है इस व्याख्यान रूप से <b>[अण्णाणादो णाणी]</b> इत्यादि पाँच गाथायें हैं । <li>तदनन्तर तीर्थंकर आदि पुराण और जीवादि नौ-पदार्थ प्रतिपादक आगम के परिज्ञान सहित तथा उनकी भक्ति युक्त के यद्यपि उस समय पुण्यास्रव परिणाम होने से मोक्ष नहीं है; तथापि उसके आधार से कालान्तर में निरास्रवमयी शुद्धोपयोग परिणाम की सामग्री का प्रसंग होता है / बनता है इस कथन की मुख्यता से <b>[सपदत्थं]</b> इत्यादि दो सूत्र हैं । <li>इसके बाद साक्षात् मोक्ष की कारण-भूत वीतरागता ही इस पंचास्तिकाय-शास्त्र का तात्पर्य है इस व्याख्यानरूप से <b>[तम्हा णिव्वुदिकामो]</b> इत्यादि एक सूत्र है । <li>तत्पश्चात् उपसंहार रूप से शास्त्र की परिसमाप्ति के लिए <b>[मग्गप्पभावणट्ठं]</b> इत्यादि एक गाथा सूत्र है ।</ul> इसप्रकार बारह अन्तर-स्थलों द्वारा मोक्ष-मोक्षमार्ग के विशिष्ट व्याख्यान रूप तृतीय महाधिकार में समुदाय पातनिका है ।</p><br><p><table border=1><tr><th>स्थल-क्रम<th>स्थल प्रतिपादित विषय<th>कहाँ से कहाँ पर्यन्त<th>कुल गाथाएं<tr><td>१<td>शुद्ध जीव / मोक्ष-मार्ग स्वरूप<td>१६२<td>१<tr><td>२<td>स्वसमय-परसमय<td>१६३-१६४<td>१<tr><td>३<td>परसमय का विवरण<td>१६४-१६५<td>२<tr><td>४<td>स्वसमय का विशेष विवरण<td>१६६-१६७<td>२<tr><td>५<td>व्यवहार मोक्षमार्ग<td>१६८<td>१<tr><td>६<td>निश्चय मोक्षमार्ग<td>१६९-१७०<td>२<tr><td>७<td>भाव सम्यग्दृष्टि का स्वरूप<td>१७१<td>१<tr><td>२<td>निश्चय व्यवहार रत्नत्रय का फल<td>१७२<td>१<tr><td>२<td>स्थूल-सूक्ष्म परसमय<td>१७३-१७७<td>५<tr><td>२<td>पुण्यास्रव परिणाम का फल<td>१७८-१७९<td>२<tr><td>२<td>शास्त्र तात्पर्य वीतरागता<td>१८०<td>१<tr><td>२<td>शास्त्र परिसमाप्ति परक उपसंहार<td>१८१<td>१</table></p></font></td>
      </tbody></table></div>
</body>
</html>
