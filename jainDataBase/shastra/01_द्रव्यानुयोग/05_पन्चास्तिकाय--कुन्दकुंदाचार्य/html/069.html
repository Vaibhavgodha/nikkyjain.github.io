<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='068.html'><img src='../../../../../images/common/prev.jpg' id=next height=50 width=50/></a>
      <a href='070.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब पूर्वोक्त प्रकार से अभेद षट्कारकी व्याख्यान किए जाने पर, यह निश्चयनय से व्याख्यान किया गया है इसप्रकार नय-विचार को न जानता हुआ एकांत को ग्रहण कर शिष्य पूर्वपक्ष करता है</font></div>
    <h3 class=mainTitle align=center><font color=maroon> ﻿कम्मं कम्मं कुव्वदि जदि सो अप्पा करेदि अप्पाणं (६३)<br>किह तस्स फलं भुंजदि अप्पा कम्मं च देदि फलं ॥६९॥<br> </font></h3>
  <div class=bottomContainer id=bottomTxt71 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿यदि कर्म कर्म को करता है और वह आत्मा आत्मा को करता है तो आत्मा उसका फल क्यों भोगता है? और कर्म उसे फल क्यों देता है?<br></div>
    <div class=tikaTopContainer><b><br> टीका : 
    <span id=teeka0 class=gatha069 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha069 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha069-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center><sup>१</sup>यदि करम करते करम को आतम करे निज आत्म को<br>क्यों करम फल दे जीवको क्यों जीव भोगे करम फल ॥६३॥</div><br><br><p>यदि कर्म और जीव को अन्योन्य अकर्ता-पना हो, तो 'अन्य का दिया हुआ फल अन्य भोगे' ऐसा प्रसंग आएगा; -- ऐसा दोष बतलाकर यहाँ पूर्व-पक्ष उपस्थित किया गया है ॥६३॥ </p><br><span class=shortFont><sup>१</sup>श्री प्रवचन-सार में १६८वीं गाथा इस गाथा से मिलती है ।</span></font></td>
    <td id=gatha069-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>यदि कर्म कर्म करे तथा बस जीव को आतम करे<br>तो जीव भोगे कर्मफल क्यों? कर्म फल क्यों उसे दे? ॥६९॥</div><br><p><b>[कम्मं]</b> कर्म रूपी कर्ता, <b>[कम्मं कुव्वदि]</b> यदि एकान्त से जीव परिणामों से निरपेक्ष रहता हुआ द्रव्य-कर्म करता है, <b>[जदि सो अप्पा करेदि अप्पाणं]</b> और यदि वह आत्मा आत्मा को ही करता है, द्रव्य-कर्म को नहीं करता है, <b>[किह तस्स फलं भुंजदि]</b> (<font color=DarkSlateGray>तो</font>) इन बिना किए कर्मों का फल कैसे भोगता है ? वह कौन भोगता है ? <b>[अप्पा]</b> आत्मा रूप कर्ता, <b>[कम्मं च देदि फलं]</b> तथा जीव द्वारा नहीं किया गया कर्म-रूप कर्ता, आत्मा को फल कैसे देता है ? ॥६९॥</p><br><p>इस प्रकार चतुर्थ स्थल में पूर्वपक्ष की अपेक्षा गाथा पूर्ण हुई । अब, परिहार की मुख्यता से सात गाथायें कहते हैं । उन सात गाथाओं में से पुद्गल के स्वयं उपादान कर्तृत्व की मुख्यता से <b>[ओगाढगाढ]</b> इत्यादि पाठ-क्रम से तीन गाथायें हैं, उसके बाद कर्तृत्व और भोक्तृत्व व्याख्यान के उपसंहार की मुख्यता से <b>[जीवा पोग्गलकाया]</b> इत्यादि दो गाथायें हैं; तत्पश्चात् बंध में प्रभुता और मोक्ष में प्रभुता रूप से एवं <b>[कत्ता भोक्ता]</b> इत्यादि दो गाथायें हैं । -- इसप्रकार समूह-रूप से सात परिहार गाथा-सूत्र हैं ।</p></font></td>
      </tbody></table></div>
</body>
</html>
