<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='173.html'><img src='../../../../../images/common/prev.jpg' id=next height=50 width=50/></a>
      <a href='175.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब पूर्वोक्त शुद्ध सम्प्रयोग के पुण्यबंध को देखकर मोक्ष का निषेध करते हैं</font></div>
    <h3 class=mainTitle align=center><font color=maroon> ﻿अरहंतसिद्धचेदियपवयणगणणाणभीत्तिसंपण्णों (१६६)<br>बंधदि पुण्णं बहुसो ण दु सो कम्मक्खयं कुणदि ॥१७४॥<br> </font></h3>
  <div class=bottomContainer id=bottomTxt172 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अरहन्त, सिद्ध, चैत्य (<font color=DarkSlateGray>प्रतिमा</font>), प्रवचन (<font color=DarkSlateGray>जिनवाणी</font>), मुनिगण, ज्ञान के प्रति भक्ति सम्पन्न जीव बहुत पुण्य बाँधता है; परंतु वह कर्म का क्षय नहीं करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha174 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha174 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha174-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>अरहंत सिद्ध मुनिशास्त्र की अर चैत्य की भक्ति करे<br>बहु पुण्य बंधता है उसे पर कर्मक्षय वह नहि करे ॥१६६॥</div><br><p>यहाँ, पूर्वोक्त शुद्ध-सम्प्रयोग को <sup>१</sup>कथंचित् बंधहेतुपना होने से उसका मोक्ष-मार्गपना <sup>२</sup>निरस्त किया है (<font color=DarkSlateGray>अर्थात् ज्ञानी को वर्तता हुआ शुद्ध-सम्प्रयोग निश्चय से बंध-हेतु-भूत होने के कारण यह मोक्ष-मार्ग नहीं है ऐसा यहाँ दर्शाया है</font>) । अर्हंतादि के प्रति भक्ति-सम्पन्न जीव, कथंचित्‌ <sup>३</sup>'शुद्ध-सम्प्रयोगवाला' होने पर भी, <sup>४</sup>रागलव जीवित (<font color=DarkSlateGray>विद्यमान</font>) होने से 'शुभोपयोगीपने' को नहीं छोडता हुआ, बहुत पुण्य बांधता है, परन्तु वास्तव में सकल कर्म का क्षय नहीं करता । इसलिये सर्वत्र राग की कणिका भी परिहरने योग्य है, क्योंकि वह परसमयप्रवृत्ति का कारण है ॥१६६॥</p><br><br><span class=shortFont><sup>१</sup>कथंचित = किसी प्रकार; किसी अपेक्षा से (<font color=DarkSlateGray>अर्थात निश्चय-नय की अपेक्षा से</font>) ।<br><sup>२</sup>निरस्त करना = खंडित करना; निकाल देना; निषिद्ध करना । <br><sup>३</sup>सिद्धि के निमित्त-भूत ऐसे जो अहन्तादि उनके प्रति भक्तिभाव को पहले शुद्ध-सम्प्रयोग कहा गया है । उसमें 'शुद्ध ' शब्द होने पर भी 'शुभ' उपयोगरूप रागभाव है । (<font color=DarkSlateGray> 'शुभ ' ऐसे अर्थ में जिस प्रकार 'विशुद्ध' शब्द कदाचित् प्रयोग होता है उसी प्रकार यहाँ 'शुद्ध'  शब्द का प्रयोग हुआ है । </font>)<br><sup>४</sup>रागलव = किंचित राग; अल्प राग ।</span></font></td>
    <td id=gatha174-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>जिन सिद्ध प्रवचन चैत्य गुरु वा ज्ञान की भक्ति करे<br>वह बाँधता बहु पुण्य पर ना कर्म का क्षय कर सके॥१७४॥</div><br><p>अरहन्त, सिद्ध, चैत्य (<font color=DarkSlateGray>अरहन्तादि की प्रतिमा</font>), प्रवचन (<font color=DarkSlateGray>जिनवाणी</font>), गण / मुनिगण, ज्ञान में भक्ति से सम्पन्न जीव बहुश: प्रचुर मात्रा में <b>[हु]</b> स्पष्ट-रूप से पुण्य बाँधता है; सो वह <b>[ण कम्मक्खयं कुणदि]</b> कर्म का क्षय नहीं करता है ।</p><br><p>यहाँ निरास्रवमय शुद्ध निजात्मा की संवित्ति से मोक्ष होता है, इस कारण पराश्रित परिणाम से मोक्ष होने का निषेध किया गया है; -- ऐसा सूत्रार्थ है ॥१७४॥</p></font></td>
      </tbody></table></div>
</body>
</html>
