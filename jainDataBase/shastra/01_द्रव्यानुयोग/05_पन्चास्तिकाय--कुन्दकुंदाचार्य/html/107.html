<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='106.html'><img src='../../../../../images/common/prev.jpg' id=next height=50 width=50/></a>
      <a href='108.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब व्यवहारकाल और निश्चयकाल का स्वरूप व्यवस्थापित करते हैं</font></div>
    <h3 class=mainTitle align=center><font color=maroon> ﻿कालो परिणामभवो परिणामो दव्वकालसंभूदो (१००) <br>दोण्हं एस सहावो कालो खणभंगुरो णियदो ॥१०७॥<br> </font></h3>
  <div class=bottomContainer id=bottomTxt108 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿काल परिणाम से उत्पन्न होता है, परिणाम द्रव्य-काल से उत्पन्न होता है, यह दोनों का स्वभाव है; काल क्षणभंगुर तथा नित्य है।<br></div>
    <div class=tikaTopContainer><b><br> टीका : 
    <span id=teeka0 class=gatha107 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha107 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha107-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>क्षणिक है व्यवहार काल अरु नित्य निश्चय काल है<br>परिणाम से हो काल उद्भवकाल से परिणाम भी ॥१००॥</div><br><p>यह, व्यवहार तथा निश्‍चय-काल के स्वरूप का कथन है ।</p><br><p>वहाँ, 'समय' नाम की जो क्रमिक पर्याय सो व्यवहार-काल है, उसके आधार-भूत द्रव्य वह निश्‍चय-काल है ।</p><br><p>वहाँ, व्यवहार काल निश्‍चय-काल की पर्याय-रूप होने पर भी जीव-पुद्‍गलों के परिणाम से मापा जाता है- ज्ञात होता है इसलिये 'जीव-पुद्‍गलों के परिणाम से उत्पन्न होने वाला' कहलाता है, और जीव-पुद्‍गलों के परिणाम बहिरंग-निमित्तभूत द्रव्यकाल के सद्‍भाव में उत्पन्न होने के कारण 'द्रव्य काल से उत्पन्न होने वाले' कहलाते हैं । वहाँ तात्पर्य यह है कि -- व्यवहार-काल जीव-पुद्‍गलों के परिणाम द्वारा निश्‍चित होता है, और निश्‍चय-काल जीव-पुद्‍गलों के परिणाम की अन्यथा अनुपपत्ति द्वारा (<font color=DarkSlateGray>अर्थात जीव-पुद्‍गलों के परिणाम अन्य प्रकार से नहीं बन सकते इसलिये</font>) निश्‍चित होता है ।</p><br><p>वहाँ व्यवहारकाल <sup>*</sup>क्षणभंगी है, क्योंकि सूक्ष्म पर्याय मात्र उतनी ही (<font color=DarkSlateGray>क्षणमात्र जितनी ही, समयमात्र जितनी ही</font>) है, निश्चय-काल नित्य है, क्योंकि वह अपने गुण-पर्यायों के आधार-भूत द्रव्य-रूप से सदैव अविनाशी है ॥१००॥</p><br><span class=shortFont><sup>*</sup>क्षणभंगी = प्रतिक्षण नष्ट होने वाला, प्रतिसमय जिसका ध्वंस होता है ऐसा, क्षणभंगुर, क्षणिक । </span> </p></font></td>
    <td id=gatha107-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>परिणामभव है काल काल पदार्थभव परिणाम भी<br>है उभय का स्व भाव यह वह काल नश्वर नित्य भी ॥१०७॥</div><br><p><b>[कालो]</b> समय, निमिष, घटिका, दिवस आदि रूप व्यवहार-काल है । और वह कैसा है ? <b>[परिणामभवो]</b> मंद-गति-रूप से अणु के द्वारा दूसरे अणु का व्यतिक्रमण / उल्लंघन करने रूप, नयन-पुट-विघटन / नेत्र पलकों के खुलने रूप, जल-भाजन-हस्त-विज्ञान-रूप पुरुष की चेष्टा-मय, सूर्य-बिम्ब के आने रूप, इसप्रकार के स्वभाव-वाले पुद्गल-द्रव्य की क्रिया पर्याय रूप परिणाम हैं; उनसे व्यक्त होने के कारण, प्रगट किये जाने के कारण हेतु होने से व्यवहार की अपेक्षा पुद्गल परिणाम-भव है, ऐसा कहा जाता है । परमार्थ से कालाणु-द्रव्य-रूप निश्चय-काल की पर्याय <b>[परिणामो दव्वकालसंभूदो]</b> अणु के द्वारा दूसरे अणु का उल्लंघन करना इत्यादि पूर्वोक्त पुद्गल परिणाम, पाठक / पढ़ने वाले को शीतकाल में अग्नि के समान, कुम्भकार द्वारा चक्र घुमाने के विषय में नीचे स्थित शिला के समान बहिरंग सहकारी कारणभूत कालाणु रूप द्रव्यकाल से उत्पन्न होने के कारण द्रव्यकाल-संभूत है । <b>[दोण्हं एस सहाओ]</b> निश्चय-व्यवहार दोनों ही कालों का यह पूर्वोक्त स्वभाव है । वह व्यवहारकाल किस रूप है ? पुद्गल परिणाम से व्यक्त होने के कारण परिणाम से जन्य / उत्पन्न होने योग्य है । निश्चय-काल तो परिणाम का जनक / परिणाम को उत्पन्न करनेवाला है । <b>[कालो खणभंगुरो]</b> समय-रूप व्यवहार काल क्षण-भंगुर है, <b>[णियदो]</b> अपने गुण-पर्यायों का आधार होने से सर्वदा ही अविनश्वर होने के कारण द्रव्य-काल नित्य है ।</p><br><p>यहाँ यद्यपि काल-लब्धि के वश से भेदा-भेद-रत्नत्रय-लक्षण मोक्षमार्ग को प्राप्त कर जीव रागादि रहित नित्यानन्द एक स्वभाव-मय उपादेय-भूत पारमार्थिक सुख को साधते हैं; तथापि उनका उपादान कारण जीव है; काल नहीं, ऐसा अभिप्राय है । वैसा ही कहा भी है 'आत्मारूप उपादान से सिद्ध दशा प्रगट होती है' ॥१०७॥</p></font></td>
      </tbody></table></div>
</body>
</html>
