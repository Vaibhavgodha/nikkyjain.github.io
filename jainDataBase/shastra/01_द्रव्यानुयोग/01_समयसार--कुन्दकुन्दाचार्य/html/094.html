<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='093.html'><img src='../../../../../images/common/prev.jpg' id=next height=50 width=50/></a>
      <a href='095.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब जो जीव शुद्ध चैतन्य स्वभाव-वाला है उसमें मिथ्या-दर्शनादि विकारी भाव कैसे उत्पन्न हुए ? से बतलाते हैं --</font></div>
    <h3 class=mainTitle align=center><font color=maroon> ﻿मिच्छत्तं पुण दुविहं जीवमजीवं तहेव अण्णाणं (८७)<br>अविरदि जोगो मोहो कोहादीया इमे भावा ॥९४॥<br> </font></h3>
  <div class=bottomContainer id=bottomTxt71 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[पुण]</b> और <b>[मिच्छत्तं]</b> जो मिथ्यात्व कहा गया था वह <b>[दुविहं]</b> दो प्रकार का है <b>[जीवमजीवं]</b> एक जीव मिथ्यात्व, एक अजीव मिथ्यात्व <b>[तहेव]</b> और उसी प्रकार <b>[अण्णाणं]</b> अज्ञान <b>[अविरदि]</b> अविरति <b>[जोगो]</b> योग <b>[मोहो]</b> मोह और <b>[कोहादीया]</b> क्रोधादि कषाय <b>[इमे भावा]</b> ये सभी भाव जीव अजीव के भेद से दो-दो प्रकार के हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha094 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha094 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha094-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿मिथ्यात्वं पुनर्द्विविधं जीवोऽजीवस्तथैवाज्ञानम्<br>अविरतिर्योगो मोह: क्रोधाद्या इमे भावा: ॥८७॥<br><br>मिथ्यादर्शनमज्ञानमविरतिरित्यादयो हि भावा: ते तु प्रत्येकं मयूरमुकुरंदवज्जीवाजीवाभ्यां भाव्य-मानत्वाज्जीवाजीवौ ।<br>तथाहि  यथा नीलहरितपीतादयो भावा: स्वद्रव्यस्वभावत्वेन मयूरेण भाव्यमाना: मयूर एव, यथा च नीलहरितपीतादयो भावा: स्वच्छताविकारमात्रेण मुकुरंदेन भाव्यमाना मुकुरंद एव ।<br>तथा मिथ्यादर्शनमज्ञानमविरतिरित्यादयो भावा: स्वद्रव्यस्वभावत्वेनाजीवेन भाव्यमाना अजीव एव, तथैव च मिथ्यादर्शनमज्ञानमविरतिरित्यादयो भावाश्चैतन्यविकारमात्रेण जीवेन भाव्यमाना जीव एव ॥८७॥</font></span><br></font></b><br><br><font color=darkBlue><div class=teekaPadya align=center>मिथ्यात्व-अविरति-जोग-मोहाज्ञान और कषाय हैं<br>ये सभी जीवाजीव हैं ये सभी द्विविधप्रकार हैं ॥८७॥</div><br><p>मिथ्यादर्शन, अज्ञान, अविरति इत्यादिक जो भाव हैं वे प्रत्येक पृथक्-पृथक् मयूर और दर्पण की भाँति जीव अजीव के द्वारा भाए गये हैं, इसलिये जीव भी हैं और अजीव भी हैं । जैसे मयूर के नीले, काले, हरे, पीले आदि वर्ण रूप भाव मयूर के निज स्वभाव से भाये हुए मयूर ही हैं । और, जैसे दर्पण में उन वर्णों के प्रतिबिम्ब दिखते हैं, वे दर्पण की स्वच्छता (<font color=DarkSlateGray>निर्मलता</font>) के विकार मात्र से भाये हुए दर्पण ही है । उसी प्रकार मिथ्यादर्शन, अज्ञान, अविरति इत्यादिक भाव अपने अजीव के द्रव्य-स्वभाव से (<font color=DarkSlateGray>अजीवरूप से</font>) भाये हुए अजीव ही हैं तथा वे मिथ्यादर्शन, अज्ञान, अविरति आदि भाव चैतन्य के विकार-मात्र से (<font color=DarkSlateGray>जीव से</font>) भाये हुए जीव ही हैं ।</p></font></td>
    <td id=gatha094-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[मिच्छत्तं पुण दुविहं जीवमजीवं]</b> जीव-स्वभाव और अजीव-स्वभाव के भेद से मिथ्यात्व दो प्रकार का है । <b>[तहेव अण्णाणं अविरदि जोगो मोहो कोहादीया इमे भावा]</b> अज्ञान, अविरति, योग, मोह और क्रोधादि ये सब ही भाव अर्थात् पर्याय मधुर और दर्पण के समान जीव-स्वरूप और अजीव-स्वरूप भी होते हैं । जैसे मयूर और दर्पण में मयूर के द्वारा पैदा किये हुए अनुभव में आने वाले नील-पीतादि आकार विशेष जो कि मयूर के शरीर के आकार परिणत हो रहे हैं वे मयूर ही हैं, चेतनमय हैं, वैसे ही निर्मल-आत्मानुभूति से च्युत हुए जो जीव के द्वारा उत्पन्न किये हुए अनुभव में आने वाले सुख-दुखादि-विकल्प रूप भाव हैं, वे अशुद्ध निश्चयनय से जीवरूप ही हैं, चेतनामय हैं । और जैसे स्वच्छतारूप दर्पण के द्वारा उत्पन्न किये हुए प्रकाशमान मुख का प्रतिबिम्बादि रूप विकार वे सब दर्पणमयी हैं अतएव अचेतन हैं उसी प्रकार उपादान-भूत कर्मवर्गणारूप पुद्गल-कर्म के द्वारा किये हुए ज्ञानावरणादि द्रव्यकर्म-रूप पर्याय तो पुद्गल-मय ही है, अतएव अचेतन ही है ।</p></font></td>
      </tbody></table></div>
</body>
</html>
