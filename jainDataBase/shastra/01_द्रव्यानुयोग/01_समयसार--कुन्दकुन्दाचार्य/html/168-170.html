<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='167.html'><img src='../../../../../images/common/prev.jpg' id=next height=50 width=50/></a>
      <a href='171-172.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब कर्म का मोक्ष-हेतु-तिरोधायीपना दिखलाते हैं --</font></div>
    <h3 class=mainTitle align=center><font color=maroon> ﻿सम्मत्तपडिणिबद्धं मिच्छत्तं जिणवरेहि परिकहियं (१६१)<br>तस्सोदयेण जीवो मिच्छादिट्ठि त्ति णादव्वो ॥१६८॥<br>णाणस्स पडिणिबद्धं अण्णाणं जिणवरेहि परिकहियं (१६२)<br>तस्सोदयेण जीवो अण्णाणी होदि णादव्वो ॥१६९॥<br>चारित्तपडिणिबद्धं कसायं जिणवरेहि परिकहियं (१६३)<br>तस्सोदयेण जीवो अचरित्ते होदि णादव्वो ॥१७०॥<br> </font></h3>
  <div class=bottomContainer id=bottomTxt115 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[सम्मत्तपडिणिबद्धं]</b> सम्यक्त्व को रोकने वाला <b>[मिच्छत्तं]</b> मिथ्यात्व है ऐसा <b>[जिणवरेहि]</b> जिनवर-देवों ने <b>[परिकहियं]</b> कहा है <b>[तस्सोदयेण]</b> उसके उदय से <b>[जीवो]</b> यह जीव <b>[मिच्छादिट्ठि]</b> मिथ्यादृष्टि हो जाता है <b>[त्ति णादव्वो]</b> ऐसा जानना चाहिये । <b>[णाणस्स पडिणिबद्धं]</b> ज्ञान को रोकने वाला <b>[अण्णाणं]</b> अज्ञान है ऐसा <b>[जिणवरेहि परिकहियं]</b> जिनवर देवों ने कहा है <b>[तस्सोदयेण]</b> उसके उदय से <b>[जीवो]</b> यह जीव <b>[अण्णाणी होदि]</b> अज्ञानी होता है ऐसा <b>[णादव्वो]</b> जानना चाहिए । <b>[चारित्तपडिणिबद्धं]</b> चारित्र को रोकने वाला <b>[कसायं]</b> कषाय है ऐसा <b>[जिणवरेहि परिकहियं]</b> जिनेन्द्र-देवों ने कहा है <b>[तस्सोदयेण]</b> उसके उदय से <b>[जीवो]</b> यह जीव <b>[अचरित्ते होदि]</b> अचारित्री हो जाता है ऐसा <b>[णादव्वो]</b> जानना चाहिये ।<br></div>
    <div class=tikaTopContainer><b><br> टीका : 
    <span id=teeka0 class=gatha168-170 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha168-170 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha168-170-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿सम्यक्त्वप्रतिनिबद्धं मिथ्यात्वं जिनवरै: परिकथितम्<br>तस्योदयेन जीवो मिथ्यादृष्टिरिति ज्ञातव्य: ॥१६१॥<br>ज्ञानस्य प्रतिनिबद्धं अज्ञानं जिनवरै: परिकथितम्<br>तस्योदयेन जीवोऽज्ञानी भवति ज्ञातव्य: ॥१६२॥<br>चारित्रप्रतिनिबद्ध: कषायो जिनवरै: परिकथित:<br>तस्योदयेन जीवोऽचारित्रो भवति ज्ञातव्य: ॥१६३॥<br>सम्यक्त्वस्य मोक्षहेतो: स्वभावस्य प्रतिबन्धकं किल मिथ्यात्वं, तत्तु स्वयं कर्मैव, तदुदयादेव ज्ञानस्य मिथ्यादृष्टित्वम्‌ ।<br>ज्ञानस्य मोक्षहेतो: स्वभावस्य प्रतिबन्धकं किलाज्ञानं, तत्तु स्वयं कर्मैव, तदुदयादेव ज्ञानस्या-ज्ञानित्वम्‌ ।<br>चारित्रस्य मोक्षहेतो: स्वभावस्य प्रतिबन्धक: किल कषाय:, स तु स्वयं कर्मैेव, तदुदयादेव ज्ञानस्याचारित्रत्वम्‌ ।<br><br>अत: स्वयं मोक्षहेतुतिरोधायिभावत्वात्कर्म प्रतिषिद्धम्‌ ॥१६१-१६३ ॥</font></span><br></font></b><br><br><font color=darkBlue><div class=teekaPadya align=center>सम्यक्त्व प्रतिबंधक करम मिथ्यात्व जिनवर ने कहा<br>उसके उदय से जीव मिथ्यादृष्टि होता है सदा ॥१६१॥<br>सद्ज्ञान प्रतिबंधक करम अज्ञान जिनवर ने कहा<br>उसके उदय से जीव अज्ञानी बने - यह जानना ॥१६२॥<br>चारित्र प्रतिबंधक करम जिन ने कषायों को कहा<br>उसके उदय से जीव चारित्रहीन हो यह जानना ॥१६३॥<br></div><br><p>सम्यक्त्व जो कि मोक्ष का कारणरूप स्वभाव है उसको रोकने वाला अज्ञान है, वह स्वयं कर्म ही है, उसके उदय से ज्ञान के अज्ञानपना है; और चारित्र जो कि मोक्ष का कारणरूप स्वभाव है उसका प्रतिबंधक कषाय है, वह स्वयं कर्म ही है, उसके उदय से ही ज्ञान के अचारित्रपना है । इस कारण कर्म में स्वयमेव मोक्ष के कारणभूत सम्यग्दर्शन ज्ञान चारित्र का तिरोधायिपना होने से कर्म का प्रतिषेध किया गया है ।</p></font></td>
    <td id=gatha168-170-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अभी तक यह बतलाया गया है कि मोक्ष के हेतुभूत जो जीव के सम्यक्त्वादि-गुण हैं, वे मिथ्यात्वादिकर्म के द्वारा ढंके हुए हैं, किन्तु अब आगे यह बतलाते हैं की उन सम्यक्त्वादि-गुणों का आधारभूत जो गुणी जीव है, वह मिथ्यात्वादि कर्मों से अच्छादित हो रहा है --</p><br><p>जिन भगवान ने बतलाया है कि सम्यक्त्व को रोकने वाला उसका प्रतिपक्षभूत मिथ्यात्व नाम का कर्म है जिसके उदय से यह जीव मिथ्यादृष्टि बन रहा है ऐसा जानना चाहिये । ज्ञान को रोकने वाला उसका प्रतिपक्षभूत अज्ञान है ऐसा जिनेन्द्र देव ने कहा है । उसके उदय से जीव अज्ञानी है ऐसा जानना चाहिए । इसी प्रकार जिनेन्द्र भगवान, ने बतलाया है कि चारित्र को रोकने वाला उसका प्रतिपक्षभूत क्रोधादि-कषाय है जिसके उदय से यह जीव चारित्र से रहित अचारित्री हो रहा है ऐसा जानना चाहिये । इस प्रकार मोक्ष का कारणभूत जो यह जीव गुणी है, उसके आवरण के कथन की मुख्यता से तीन गाथायें पूर्ण हुई ।</p><br><p>साराँश यह है कि सम्यकत्वादि जीव के गुण हैं सो ये मुक्ति के कारण हैं अथवा उन गुणों में परिणमन करने वाला जीव स्वयं मोक्ष का कारण है । किन्तु उस शुद्धजीव से पृथग्भूत जो शुभ व अशुभ मन-वचन-काय के व्यायापाररूप-कर्म हैं अथवा उस व्यापार से उपार्जित किये हुए अदृष्टरूप शुभाशुभ-कर्म हैं वे मोक्ष के कारण नहीं हैं । अत: वे हेय हैं, त्याज्य हैं इस प्रकार के व्याख्यान से नव-गाथायें पूर्ण हुईं । दुसरी पातनिका के अभिप्राय से पापाधिकार के व्याख्यान की मुख्यता से कथन पूर्ण हुआ ॥१६८-१७०॥</p><br><p>यहाँ शिष्य प्रश्न करता है कि इस अधिकार में आचार्य ने <b>[जावादीसद्दहणं]</b> इत्यादि रूप से व्यवहार-रत्नत्रय का कथन किया है फिर यह पापाधिकार कैसे हो सकता है ? इस शंका का उत्तर यह है कि यद्यपि व्यवहार-मोक्षमार्ग, निश्चय-रत्नत्रय जो उपादेयभूत है, उसका कारण होने से उपादेय है / ग्रहण करने योग्य है तथा परम्परा से जीव की पवित्रता का कारण है, इससे पवित्र भी है तथापि बाह्य-द्रव्यों के अवलम्बन को लिए हुए होता है इसलिए पराधीन होने से वह नाश को प्राप्त होता है यह एक कारण है । दूसरा कारण यह है कि निर्विकल्प-समाधि में तत्पर होने वाले योगियों का अपने शुद्धात्म-स्वरूप से पतन व्यवहार-विकल्पों के अवलंबन से हो जाता है । इसलिए व्यवहार-मोक्षमार्ग पाप रूप है अथवा इस अधिकार से सम्यक्त्वादि जीव के गुणों से प्रतिपक्षी मिथ्यात्व आदि भावना का व्याख्यान किया गया है इससे भी यह पापाधिकार है ।</p><br><p>इस प्रकार व्यवहारनय से कर्म यद्यपि पुण्य-पापरुप दो प्रकार का है तथापि निश्चयनय की अपेक्षा तो श्रंगार-रहित पात्र के समान पुदुगल-रूप से एक-रूप होकर रंग-भूमि से निकल गया ।</p><br><p>इस प्रकार श्री जयसेनाचार्य कृत शुद्धात्मा की अनुभूति लक्षण को रखने वाली तात्पर्यवृत्ति नाम की समयसार के व्याख्यान में तीन स्थल के समुदायरूप से १९ गाथाओं द्वारा यह पुण्य-पापाधिकार नाम का चौथा प्रकरण समाप्त हुआ । इति चतुर्थाधिकार: समाप्त: ।</p></font></td>
      </tbody></table></div>
</body>
</html>
