<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='013.html'><img src='../../../../../images/common/prev.jpg' id=next height=50 width=50/></a>
      <a href='015.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, 'यह व्यवहार-नय भी किसी-किसी को किसी काल में प्रयोजनवान है, सर्वथा निषेध करने योग्य नहीं है; इसलिए उसका उपदेश है' यह कहते हैं -- </font></div>
    <h3 class=mainTitle align=center><font color=maroon> ﻿सुद्धो सुद्धादेसो णादव्वो परमभावदरिसीहिं (१२)<br>ववहारदेसिदा पुण जे दु अपरमे ट्ठिदा भावे ॥१४॥<br> </font></h3>
  <div class=bottomContainer id=bottomTxt15 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[सुद्धो]</b> शुद्धनय <b>[सुद्धादेसो]</b> शुद्ध द्रव्य का कथन करने वाला है वह <b>[परमभावदरिसीहिं]</b> शुद्धात्मा को देखने वाले आत्मदर्शी द्वारा <b>[णायव्वो]</b> जानने-भावने योग्य है <b>[पुण]</b> और <b>[जे]</b> जो जीव <b>[अपरमेभावे]</b> अपरमभाव में <b>[ट्ठिदा]</b> स्थित हैं, वे <b>[ववहारदेसिदा]</b> व्यवहारनय द्वारा उपदेश करने योग्य हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha014 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha014 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha014-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿ये खलु पर्यंतपाकोत्तीर्णजात्यकार्त्तस्वरस्थानीयं परमं भावमनुभवंति तेषां प्रथमद्वितीयाद्यनेक-पाकपरंपरापच्यमानकार्त्तस्वरानुभवस्थानीयापरमभावानुभवनशून्यत्वाच्छुद्धद्रव्यादेशितया समुद्यो- तितास्खलितैकस्वभावैकभाव: शुद्धनय एवोपरितनैकप्रतिवर्णिकास्थानीयत्वात्परिज्ञायमान: प्रयोजनवान्‌ ।<br>ये तु प्रथमद्वितीयाद्यनेकपाकपरंपरापच्यमानकार्त्तस्वरस्थानीयमपरमं भावमनुभवंति तेषां पर्यंतपाकोत्तीर्णजात्यकार्त्तस्वरस्थानीयपरमभावानुभवनशून्यत्वादशुद्धद्रव्यादेशितयोपदर्शित-प्रतिविशिष्टैकभावानेकभावो व्यवहारनयो विचित्रवर्णमालिकास्थानीयत्वात्परिज्ञायमानस्तदात्वे प्रयोजनवान्‌, तीर्थतीर्थफलयोरित्थमेव व्यवस्थितत्वात्‌ ॥१२॥<br>उक्तं च <br>'जइ जिणमयं पवज्जह ता मा ववहारणिच्छए मुयह ।<br>एक्केण विणा छिज्जइ तित्थं अण्णेण उण तच्चं ॥'</font></span><br></font></b><br><br><font color=darkBlue><div class=teekaPadya align=center>परमभाव को जो प्राप्त हैं वे शुद्धनय ज्ञातव्य हैं<br>जो रहें अपरमभाव में व्यवहार से उपदिष्ट हैं</div><br><p>जो पुरुष अन्तिम पाक से उतरे हुए शुद्ध-स्वर्ण के समान वस्तु के उत्कृष्ट-भाव का अनुभव करते हैं; उन्हें प्रथम, द्वितीय आदि पाकों की परम्परा से पच्यमान अशुद्ध-स्वर्ण के समान अनुत्कृष्ट-मध्यम भावों का अनुभव नहीं होता । इसलिए उन्हें तो शुद्ध-द्रव्य का प्रतिपादक एवं अचलित-अखण्ड एक-स्वभाव-रूप भाव का प्रकाशक शुद्धनय ही सबसे ऊपर की एक प्रतिविर्णका समान होने से जानने में आता हुआ प्रयोजनवान है ।</p><br><p>परन्तु जो पुरुष प्रथम, द्वितीय आदि अनेक पाकों की परम्परा से पच्यमान अशुद्ध-स्वर्ण के समान अनुत्कृष्ट-मध्यमभाव का अनुभव करते हैं; उन्हें अन्तिम ताव से उतरे हुए शुद्धस्वर्ण के समान उत्कृष्ट-भाव का अनुभव नहीं होता है; इसलिए उन्हें अशुद्ध-द्रव्य का प्रतिपादक एवं भिन्न-भिन्न एक-एक भाव-स्वरूप अनेक भावों का प्रकाशक व्यवहार-नय विचित्र अनेक वर्ण-मालाओं के समान होने से जानने में आता हुआ उस काल प्रयोजनवान है; क्योंकि तीर्थ और तीर्थ-फल की ऐसी ही व्यवस्था है । उक्तं च -<br>जइ जिणमयं पवज्जह ता मा ववहारणिच्छए मुयह<br>एक्केण विणा छिज्जइ तित्थं अण्णेण उण तच्चं</p><br><p>कहा भी है -</p><br><p>(<font color=DarkSlateGray>हरिगीत</font>)<br>यदि चाहते हो जैनदर्शन प्रवर्ताना जगत में<br>व्यवहार-निश्चय-नयों में से किसी को छोड़ो नहीं ॥<br>व्यवहार-नय बिन तीर्थ का अर नियत-नय बिनतत्त्व का<br>ही लोप होगा इसलिए तुम किसी को छोड़ो नहीं ॥</p><br><p>यदि तुम जिनमत का प्रवर्तन करना चाहते हो तो व्यवहार और निश्चय दोनों नयों में से एक को भी मत छोड़ो; क्योंकि व्यवहार-नय के बिना तीर्थ का एवं निश्चय-नय के बिना तत्त्व का नाश हो जायेगा । </p><br><p>(<font color=DarkSlateGray>कलश-४</font>)<br>उभयनयविरोधध्वंसिनि स्यात्पदांके<br>जिनवचसि रमंते ये स्वयं वांतमोहा:<br>सपदि समयसारं ते परं ज्योतिरुच्चै-<br>रनवमनयपक्षाक्षुण्णमीक्षंत एव ॥४॥<br>(<font color=DarkSlateGray>हिंदी</font>)<br>उभयनयों में जो विरोध है उसके नाशक<br>स्याद्वादमय जिनवचनों में जो रमते हैं ॥<br>मोह वमन कर अनय-अखण्डित परमज्योतिमय<br>स्वयं शीघ्र ही समयसार में वे रमते हैं ॥४॥</p><br><p>जो पुरुष निश्चय और व्यवहार - इन दो नयों के प्रतिपादन में दिखाई देनेवाले विरोध को ध्वंस करनेवाले, स्याद्वाद से चिहि्नत जिनवचनों में रमण करते हैं; स्वयं पुरुषार्थ से मिथ्यात्व का वमन करनेवाले वे पुरुष कुनय से खण्डित नहीं होनेवाले, परमज्योतिस्वरूप अत्यन्त प्राचीन अनादिकालीन समयसाररूप भगवान आत्मा को तत्काल ही देखते हैं अर्थात् उसका अनुभव करते हैं ।</p><br><p>(<font color=DarkSlateGray>कलश-५</font>)<br>व्यवहरणनय: स्याद्यद्यपि प्राक्पदव्या-<br>मिह निहितपदानां हंत हस्तावलंब:<br>तदपि परममर्थं चिच्चमत्कारमात्रं<br>परविरहितमंत: पश्यतां नैष किंचित् ॥५॥<br>(<font color=DarkSlateGray>हिंदी</font>)<br>ज्यों दुर्बल को लाठी है हस्तावलम्ब त्यों<br>उपयोगी व्यवहार सभी को अपरमपद में ॥<br>पर उपयोगी नहीं रंच भी उन लोगों को<br>जो रमते हैं परम-अर्थ चिन्मय चिद्घन में ॥५॥</p><br><p>यद्यपि खेद है कि जिन्होंने पहली पदवी में पैर रखा है, उनके लिए व्यवहारनय हस्तावलम्ब है, हाथ का सहारा है; तथापि जो परद्रव्यों और उनके भावों से रहित, चैतन्यचमत्कारमात्र परम-अर्थ को अन्तर में अवलोकन करते हैं, उसकी श्रद्धा करते हैं, उसमें लीन होकर चारित्रभाव को प्राप्त होते हैं; उन्हें यह व्यवहारनय कुछ भी प्रयोजनवान नहीं है ।</p><br><p>(<font color=DarkSlateGray>कलश-६</font>)<br>एकत्वे नियतस्य शुद्धनयतो व्याप्तुर्यदस्यात्मन: <br>पूर्णज्ञानघनस्य दर्शनमिह द्रव्यांतरेभ्य: पृथक्<br>सम्यग्दर्शनमेतदेव नियमादात्मा च तावानयं<br>तन्मुक्त्वा नवतत्त्वसंततिमिमामात्मायमेकोsस्तु न: ॥६॥<br>(<font color=DarkSlateGray>हिंदी</font>)<br>नियत है जो स्वयं के एकत्व में नय शुद्ध से<br>वह ज्ञान का घनपिण्ड पूरण पृथक् है परद्रव्य से ॥<br>नवतत्त्व की संतति तज बस एक यह अपनाइये<br>इस आतमा का दर्श दर्शन आतमा ही चाहिए ॥६॥</p><br><p>शुद्धनय से ज्ञान के घनपिण्ड, स्वयं में परिपूर्ण, अपने गुण-पर्यायों में व्याप्त, एकत्व में नियत, शुद्धनय के विषयभूत इस भगवान आत्मा को परद्रव्यों और उनके भावों से पृथक् देखना निश्चय सम्यग्दर्शन है । बस यही आत्मा मैं हूँ अथवा ऐसा ही आत्मा मैं हूँ और इसके दर्शन का नाम ही सम्यग्दर्शन है । - ऐसा ज्ञानी जानते हैं । इसलिए ज्ञानीजन भावना भाते हैं कि इस नवतत्त्व की परिपाटी को छोड़कर हमें तो एक आत्मा ही प्राप्त हो ।</p><br><p>(<font color=DarkSlateGray>कलश-७</font>)<br>अत: शुद्धनयायत्तं प्रत्यग्ज्योतिश्चकास्ति तत्<br>नवतत्त्वगतत्वे%पि यदेकत्वं न मुंचति ॥७॥<br>(<font color=DarkSlateGray>हिंदी</font>)<br>शुद्धनयाश्रित आतमा, प्रगटे ज्योतिस्वरूप<br>नवतत्त्वों में व्याप्त पर, तजे न एकस्वरूप ॥७॥</p><br><p>अत: शुद्धनय के आश्रय से पर से भिन्न जो आत्मज्योति प्रगट होती है; वह नवतत्त्वों को प्राप्त होकर भी एकत्व को कभी नहीं छोड़ती ।</p></font></td>
    <td id=gatha014-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿जो पूर्वोक्त गाथा में कहा गया है कि भूतार्थ-नय को आश्रय लेकर ही सम्यग्दृष्टि होता है किन्तु इस गाथा में स्पष्टीकरण करते हैं की निर्विकल्प समाधि में निरत रहने वाले सम्यग्दृष्टियों को भूतार्थ स्वरूप निश्चय-नय ही प्रयोजनवान हो, ऐसा नहीं है । किन्तु उन्हीं निर्विकल्प-समाधिरतों में किन्हीं-किन्हीं को कभी सविकल्प अवस्था में मिथ्यात्व, विषय-कषायरूप दुर्ध्यान को दूर करने के लिए व्यवहारनय भी प्रयोजनवान होता है । जैसे किसी को शुद्ध सोलहवानी के सुवर्ण का लाभ न हो तो नीचे के ही अर्थात् पंद्रह, चौदह वानी का सोना भी सम्मत समझा जाता है, ऐसा कहते हैं --</p><br><p><b>[सुद्धो सुद्धादेसो]</b> शुद्ध-निश्चयनय शुद्ध द्रव्य का कथन करने वाला है <b>[णादव्वो परमभावदरिसीहिं]</b> वह शुद्धता को प्राप्त हुए आत्म-दर्शियों के द्वारा जानने-भावने अर्थात् अनुभव करने योग्य है । क्योंकि वह सोलहवानी स्वर्ण के समान अभेद-रत्नत्रय स्वरूप समाधिकाल में प्रयोज़नवान् होता है । <b>[ववहारदेसिदो]</b> किन्तु व्यवहार अर्थात् विकल्प, भेद अथवा पर्याय के द्वारा कहा गया जो व्यवहारनय है वह <b>[पुण]</b> पन्द्रह, चौदह आदि वानी के स्वर्ण लाभ के समान उन लोगों के लिए प्रयोजनवान् है, <b>[जे दु]</b> जो लोग <b>[अपरमे ट्ठिदा भावे]</b> अशुद्ध रूप शुभोपयोग में, जो कि असंयत-सम्यग्दृष्टि अथवा श्रावक की अपेक्षा तो सराग-सम्यग्दृष्टि लक्षण वाला है और प्रमत्त-अप्रमत्तसंयत लोगों की अपेक्षा भेद-रत्नत्रय लक्षण वाला है ऐसे शुभोपयोग रूप जीव पदार्थ में स्थित है ।</p><br><p>इस प्रकार निश्चयनय व व्यवहारनय का व्याख्यान / प्रतिपादन करते हुए दो गाथाओं में पञ्चम स्थल पूर्ण हुआ । यहाँ तक १४ गाथाओं द्वारा पांच स्थलों में पीठिका पूर्ण हुई ।</p><br><p>कोई आसन्न भव्य जीव इस पीठिका मात्र व्याख्यान से हेय-उपादेय तत्त्व को जानकर विशुद्धज्ञान-दर्शन-स्वभाव वाले अपने स्वरूप को प्राप्त हो जाता है अर्थात् उसमें तल्लीन रहता है, किन्तु विस्तार रुचिवाला जीव नव अधिकारों से प्रस्तुत किये जाने वाले समयसार को जान-कर फिर आत्म-भावना करता है । इसलिये विस्तार-रुचि शिष्य को लक्ष्य में रखकर जीवादि नव अधिकारों से समयसार का व्याख्यान किया जाता है । वहाँ पर सबसे पहले नव पदार्थ के अधिकार रूप जो गाथा है, उस गाथा में आर्त-रौद्र का त्याग कर देना है लक्षण जिसका ऐसे निर्विकल्प-सामायिक-समाधि में स्थित रहने वाले जो जीव उनको, जो शुद्धात्मा के स्वरूप का दर्शन है, अनुभवन है, अवलोकन  उपलब्धि संवित्ति है, प्रतीति है, ख्याति है, अनुभूति है वही निश्चय-नय से निश्चय-सम्यक्त्व या वीतराग-सम्यक्त्व कहा जाता है, जो कि निश्चय चारित्र के साथ अविनाभाव रखता है अर्थात उसे (<font color=DarkSlateGray>वीतराग-सम्यक्त्व को</font>) साथ में लिये हुए रहता है और वहीं गुण-गुणी में अभेदरूप जो निश्चयनय है उससे शुद्धात्मा का स्वरूप कहा जाता  इस प्रकार एक उत्थानिका हुई । अथवा जीवादि-नवपदार्थ, जब भूतार्थ-नय से जाने जाते हैं तब ये ही भेद उपचारनय से सम्यक्त्व के विषय होने के कारण व्यवहार-सम्यक्त्व के निमित्त होते हैं । निश्चयनय से अपने शुद्धात्मा का परिणाम ही सम्यक्त्व है, यह दुसरी पातनिका है । </p><br><p>इस प्रकार दोनों पातनिकाओं को मन में रखकर आगे का सूत्र कहते हैं --  </p></font></td>
      </tbody></table></div>
</body>
</html>
