<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='265-268.html'><img src='../../../../../images/common/prev.jpg' id=next height=50 width=50/></a>
      <a href='271-273.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब इसके आगे यह बताते हैं कि दूसरा कोई भी दूसरे को जिला सकता है, मार सकता है, सुख दे सकता है -- इस प्रकार जो मानता है वह निश्चय से बहिरात्मा होता है --</font></div>
    <h3 class=mainTitle align=center><font color=maroon> ﻿जो मरदि जो य दुहिदो जायदि कम्मोदएण सो सव्वो (२५७)<br>तम्हा दु मारिदो दे दुहाविदो चेदि ण हु मिच्छा ॥२६९॥<br>जो ण मरदि ण य दुहिदो सो वि य कम्मोदएण चेव खलु (२५८)<br>तम्हा ण मारिदो णो दुहाविदो चेदि ण हु मिच्छा ॥२७०॥<br> </font></h3>
  <div class=bottomContainer id=bottomTxt167 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जो मरदि जो य दुहिदो]</b> जो मरता है और जो दु:खी होता है, <b>[जायदि कम्मोदएण सो सव्वो]</b> वह सब कर्मोदय से होता है <b>[तम्हा दु मारिदो दे दुहाविदो चेदि]</b> इसलिए 'मैंने मारा, मैंने दु:खी किया' आदि ऐसा <b>[ण हु मिच्छा]</b> वास्तव में मिथ्या नहीं है ?<br><b>[जो ण मरदि ण य दुहिदो]</b> जो मरता नहीं है और दु:खी नहीं होता है, <b>[सो वि य कम्मोदएण चेव खलु]</b> वह सब भी कर्मोदयानुसार ही होता है; <b>[तम्हा ण मारिदो णो दुहाविदो चेदि]</b> इसलिए 'मैंने नहीं मारा, मैंने दु:खी नहीं किया' आदि ऐसा <b>[ण हु मिच्छा]</b> वास्तव में मिथ्या नहीं है ?<br></div>
    <div class=tikaTopContainer><b><br> टीका : 
    <span id=teeka0 class=gatha269-270 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha269-270 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha269-270-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यो म्रियते यश्च दु:खितो जायते कर्मोदयेन स सर्व: ।<br>तस्मात्तु मारितस्ते दु:खितश्चेति न खलु मिथ्या ॥२५७॥<br>यो न म्रियते न च दु:खित: सोऽपि च कर्मोदयेन चैवखलु ।<br>तस्मान्न मारितो नो दु:खितश्चेति न खलु मिथ्या ॥२५८॥<br><br>यो हि म्रियते जीवति वा, दु:खितो भवति सुखितो भवति वा, स खलु स्वकर्मोदयेनैव, तदभावे तस्य तथा भवितुमशक्यत्वात्‌ । तत: मयायं मारित:, अयं जीवित:, अयं दु:खित: कृत:, अयं सुखित: कृतS: इति पश्यन्‌ मिथ्यादृष्टि: ॥२५७-२५८॥</font></span><br></font></b><br><br><font color=darkBlue><div class=teekaPadya align=center>जो मरे या जो दु:खी हों वे सब करम के उदय से<br>'मैं दु:खी करता-मारता' - यह बात क्यों मिथ्या न हो ? ॥२५७॥<br>जो ना मरे या दु:खी ना हो सब करम के उदय से<br>'ना दु:खी करता मारता' - यह बात क्यों मिथ्या न हो ॥२५८॥</div><br><p>जो मरता है या जीता है, दु:खी होता है या सुखी होता है; वह वस्तुत: अपने कर्मोदय से ही होता है; क्योंकि अपने कर्मोदय के अभाव में उसका वैसा होना (<font color=DarkSlateGray>मरना, जीना, दु:खी या सुखी होना</font>) अशक्य है । इसकारण मैंने इसे मारा, इसे जिलाया या बचाया, इसे दु:खी किया, इसे सुखी किया - ऐसा माननेवाला मिथ्यादृष्टि है ।</p><br><p>(<font color=DarkSlateGray>कलश--अनुष्टुभ्</font>)<br>मिथ्यादृष्टे: स एवास्य बंधहेतुर्विपर्ययात् ।<br>य एवाध्यवसायोऽयमज्ञानात्माऽस्य दृश्यते ॥१७०॥<br>(<font color=DarkSlateGray>हिंदी--दोहा</font>)<br>विविध कर्म बंधन करें, जो मिथ्याध्यवसाय ।<br>मिथ्यामति निशदिन करें, वे मिथ्याध्यवसाय ॥१७०॥<br>मिथ्यादृष्टि के जो यह अज्ञानरूप अध्यवसाय दिखाई देता है; वह अध्यवसाय ही विपरीत भावरूप होने से उस मिथ्यादृष्टि के बंध का कारण है ।</p></font></td>
    <td id=gatha269-270-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जो मरदि जो य दुहिदो जायदि कम्मोदएण सो सव्वो]</b> जो कोई मरता है अथवा दुखी होता है वह सब अपने कर्म के उदय से ही होता है अत: <b>[तम्हा दु मारिदो दे दुहाविदो चेदि ण हु मिच्छा]</b> इसलिये मैंने अमुक को मार दिया या अमुक को दुखी कर दिया यह तेरा विचार है, सो हे आत्मन् ! क्या झूँठा नहीं है ? अपितु झूँठा ही है । तथा <b>[जो ण मरदि ण य दुहिदो सोवि य कम्मोदएण खलु जीवो]</b> जो नहीं मरता है या दुखी नहीं होता है वह भी अपने कमोंदय के द्वारा ही होता है ऐसा स्पष्ट है । <b>[तम्हा ण मारिदो णो दुहाविदो चेदि ण हु मिच्छा]</b> इसलिये मैंने उसे नहीं मरने दिया अथवा मैंने उसे दुखी नहीं होने दिया इस प्रकार का विचार हे आत्मन् ! क्या झूँठा नहीं है ? अपितु यह झूँठा ही है प्रत्युत इस अपध्यान के द्वारा तू अपने स्वस्थ-भाव से च्युत होकर कर्म-बन्ध ही करेगा -- यही इसका तात्पर्य है ॥२६९-२७०॥</p></font></td>
      </tbody></table></div>
</body>
</html>
