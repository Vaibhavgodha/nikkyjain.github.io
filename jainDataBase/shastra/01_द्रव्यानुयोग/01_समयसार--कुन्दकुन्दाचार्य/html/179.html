<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='177-178.html'><img src='../../../../../images/common/prev.jpg' id=next height=50 width=50/></a>
      <a href='180-183.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब पूछते हैं कि यदि ज्ञान-गुण का जघन्य-भाव याने अन्यत्व-रूप परिणमन कर्म बंध का कारण है तो फिर वह ज्ञानी निरास्रव कैसे रहा उसके उत्तर में गाथा कहते हैं --</font></div>
    <h3 class=mainTitle align=center><font color=maroon> ﻿दंसणणाणचरित्तं जं परिणमदे जहण्णभावेण (१७२)<br>णाणी तेण दु बज्झदि पोग्गलकम्मेण विविहेण ॥१७९॥<br> </font></h3>
  <div class=bottomContainer id=bottomTxt122 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जं]</b> क्योंकि <b>[दंसणणाणचरित्तं]</b> दर्शन-ज्ञान-चारित्र <b>[जहण्णभावेण]</b> जघन्य-भाव से <b>[परिणमदे]</b> परिणमन करता है <b>[तेण दु]</b> इस कारण से <b>[णाणी]</b> ज्ञानी <b>[विविहेण]</b> अनेक प्रकार के <b>[पोग्गलकम्मेण]</b> पुद्गल कर्म से <b>[बज्झदि]</b> बँधता है ।<br></div>
    <div class=tikaTopContainer><b><br> टीका : 
    <span id=teeka0 class=gatha179 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha179 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha179-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿दर्शनज्ञानचारित्रं यत्परिणमते जघन्यभावेन<br>ज्ञानी तेन तु बध्यते पुद्गलकर्मणा विविधेन ॥१७२॥<br><br>यो हि ज्ञानी स बुद्धिपूर्वकरागद्वेषमोहरूपास्रवभावाभावात्‌ निरास्रव एव, किंतु सोऽपि यावज्ज्ञानं सर्वोत्कृष्टभावेन द्रष्टुं ज्ञातुमनुचरितुं वाऽशक्त: सन्‌ जघन्यभावेनैव ज्ञानं पश्यति जानात्य-नुचरति च तावत्तस्यापि जघन्यभावान्यथानुपपत्त्याऽनुमीयमानाबुद्धिपूर्वककलंकविपाकसद्भावात्‌ पुद्‌गलकर्मबंध: स्यात्‌ ।<br>अतस्तावज्ज्ञानं द्रष्टव्यं ज्ञातव्यमनुचरितव्यं च यावज्ज्ञानस्य यावान्‌ पूर्णो भावस्तावान्‌ दृष्टो ज्ञातोऽनुचरितश्च सम्यग्भवति । तत: साक्षात्‌ ज्ञानीभूत: सर्वथा निरास्रव एव स्यात्‌ ॥१७२॥</font></span><br></font></b><br><br><font color=darkBlue><div class=teekaPadya align=center>ज्ञान-दर्शन-चरित गुण जब जघनभाव से परिणमे<br>तब विविध पुद्गल कर्म से इसलोक में ज्ञानी बँधे ॥१७२॥</div><br><p>जो वास्तव में ज्ञानी है वह बुद्धि-पूर्वक राग द्वेष मोहरूप आस्रव-भाव के अभाव से निरास्रव ही है । किन्तु वह ज्ञानी जब तक ज्ञान को सर्वोत्कृष्ट भाव से देखने को, जानने को, आचरण करने को असमर्थ होता हुआ जघन्य-भाव से ही ज्ञान को देखता है, जानता है, आचरण करता है तब तक उस ज्ञानी के भी ज्ञान के जघन्य-भाव की अन्यथा अनुपपत्ति होने से अनुमीयमान अबुद्धि-पूर्वक कर्म-मल-कलंक का सद्भाव होने से पुद्गल-कर्म का बन्ध होता है । इस कारण तब तक ज्ञान को देखना, जानना और आचरण करना, जब तक ज्ञान का जितना पूर्ण भाव है उतना देखा, जाना, आचरण किया अच्छी तरह न हो जाय । उसके बाद साक्षात् ज्ञानी हुआ सर्वथा निरास्रव ही होता है ।</p><br><p>(<font color=DarkSlateGray>कलश--शार्दूलविक्रीडित</font>)<br>संन्यस्यन्निजबुद्धिपूर्वनिशं रागं समग्रं स्वयं<br>वारंवारमबुद्धिपूर्वपि तं जेतुं स्वशक्तिं स्पृशन् ।<br>उच्छिंदन्परवृत्तिमेव सकलां ज्ञानस्य पूर्णो भवन्नात्मा<br>नित्यनिरास्रवो भवति हि ज्ञानी यदा स्यात्तदा ॥११६॥<br>(<font color=DarkSlateGray>हिंदी--कुण्डलिया</font>)<br>स्वयं सहज परिणाम से, कर दीना परित्याग ।<br>सम्यग्ज्ञानी जीव ने, बुद्धिपूर्वक राग ॥<br>बुद्धिपूर्वक राग त्याग दीना है जिसने ।<br>और अबुद्धिक राग त्याग करने को जिसने ॥<br>निजशक्तिस्पर्श प्राप्त कर पूर्णभाव को ।<br>रहे निरास्रव सदा उखाड़े परपरिणति को ॥११६॥<br>ज्ञानी आत्मा स्वयं ही अपने समस्त बुद्धि-पूर्वक राग को निरन्तर छोड़ता हुआ और अबुद्धि-पूर्वक राग को जीतने के लिए स्व-शक्ति को बारंबार स्पर्श करता हुआ तथा समस्त पर-परिणति को उखाड़ता हुआ एवं ज्ञान के पूर्णभाव में प्राप्त होता हुआ सदा ही निरास्रव रहता है ।</p><br><p>(<font color=DarkSlateGray>कलश--अनुष्टुभ</font>)<br>सर्वस्यामेव जीवंत्यां द्रव्यप्रत्ययसन्ततौ ।<br>कुतो निरास्रवो ज्ञानी नित्यमेवेति चेन्मति: ॥११७॥<br>(<font color=DarkSlateGray>हिंदी--दोहा</font>)<br>द्रव्यास्रव की संतति, विद्यमान सम्पूर्ण ।<br>फिर भी ज्ञानी निरास्रव, कैसे हो परिपूर्ण ॥११७॥<br>ज्ञानी के समस्त द्रव्यास्रवों की संतति विद्यमान होने पर भी यह क्यों कहा गया है कि ज्ञानी सदा ही निरास्रव है - यदि तेरी यह मति (<font color=DarkSlateGray>आशंका</font>) है तो अब उसका उत्तर कहा जाता है ।</p></font></td>
    <td id=gatha179-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿जब कि यथाख्यात-चारित्र होने से पहले, यदि ज्ञानी के बन्ध होता ही है तो ऐसी दशा में ज्ञानी आस्रव से रहित कैसे होता है, सो बताते हैं --</p><br><p><b>[दंसणणाणचरित्तं जं परिणमदे जहण्णभावेण]</b> ज्ञानी-विरागी-जीव इच्छापूर्वक-चलाकर किसी भी वस्तु के प्रति रागादि-रूप-विकल्प को अमुक वस्तु मेरी है इत्यादि रूप विचार को कभी नहीं करता, इसलिए बुद्धि-पूर्वक रागादि नहीं होने से वह निरास्रव ही होता है, किन्तु जब तक उस ज्ञानी-जीव को भी परम-समाधि का अनुष्ठान नहीं हो पाता तब तक वह भी शुद्धात्मा को देखने में, जानने में और वहाँ स्थिर रहने में असमर्थ होता है, अत: तब तक उसका दर्शन, ज्ञान और चारित्र भी जघन्य भाव को -- अबुद्धिपूर्वक-कषायभाव को व्यक्त रागभाव को लिए हुए होता है -- परिणमन करता हुआ रहता है । <b>[णाणी तेण दु बज्झदि पोग्गलकम्मेण विविहेण]</b> इस कारण से वह भेद-ज्ञानी-जीव भी परम्परा से मुक्ति में कारण-रुप होने वाले ऐसे तीर्थंकर-नाम-कर्मादिरूप पुद्गल-प्रकृतिमय नाना प्रकार के पुण्य-कर्म से अपने-अपने गुणस्थान के अनुसार बँधता ही रहता है । ऐसा समझकर प्रत्येक मुमुक्ष को चाहिए कि वह किसी भी प्रकार की बढ़ाई, पूजा, प्रतिष्ठा का लाभ तथा भोगों की आकांक्षारूप निदानबंधादि-विभाव-परिणामों को त्याग कर साथ-साथ निर्विकल्प-समाधि में स्थित होकर तब तक शुद्धात्मा के स्वरूप को देखता, मानता रहे, जानता रहे एवं उसमें लगा रहे जहाँ तक शुद्धात्मा के परिपूर्ण केवलज्ञानरूप-भाव का दर्शन, ज्ञान और आचरण प्राप्त न कर ले अर्थात् स्वयं केवलज्ञानरूप-अवस्था को न पा लेवे  बस यही इस कथन का तात्पर्य है ॥१७९॥</p><br><p>इस प्रकार ज्ञानी जीव के भावास्रव के निषेध की मुख्यता से तीन गाथाएं हुईं ।</p></font></td>
      </tbody></table></div>
</body>
</html>
