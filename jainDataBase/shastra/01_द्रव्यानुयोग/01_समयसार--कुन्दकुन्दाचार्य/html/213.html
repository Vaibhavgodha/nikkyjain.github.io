<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='211-212.html'><img src='../../../../../images/common/prev.jpg' id=next height=50 width=50/></a>
      <a href='214.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿ज्ञानी अनागत कर्मोदय के उपभोग की वांछा क्यों नहीं करता ?</font></div>
    <h3 class=mainTitle align=center><font color=maroon> ﻿जो वेददि वेदिज्जदि समए समए विणस्सदे उभयं (२१६)<br>तं जाणगो दु णाणी उभयं पि ण कंखदि कयावि ॥२१३॥<br> </font></h3>
  <div class=bottomContainer id=bottomTxt142 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जो वेददि]</b> वेदन करनेवाला भाव और <b>[वेदिज्जदि]</b> वेदन में आनेवाला भाव - <b>[उभयं]</b> दोनों ही <b>[समए समए विणस्सदे]</b> समय-समय पर नष्ट हो जाते हैं । <b>[तं जाणगो दु]</b> इसप्रकार जाननेवाला <b>[णाणी]</b> ज्ञानी उन <b>[उभयं पि]</b> दोनों भावों को <b>[ण कंखदि कयावि]</b> कभी भी नहीं चाहता ।<br></div>
    <div class=tikaTopContainer><b><br> टीका : 
    <span id=teeka0 class=gatha213 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha213 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha213-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यो वेदयते वेद्यते समये समये विनश्यत्युभयम्<br>तद्ज्ञायकस्तु ज्ञानी उभयमपि न कांक्षति कदापि ॥२१६॥<br><br>ज्ञानी हि तावद्‌ ध्रुवत्वात्‌ स्वभावभावस्य टंकोत्कीर्णैकज्ञायकभावो नित्यो भवति, यौ तु वेद्यवेदकभावौ तौ तूत्पन्नप्रध्वंसित्वाद्विभावभावानां क्षणिकौ भवत: । तत्र यो भाव: कांक्षमाणं<br>वेद्यभावं वेदयते स यावद्भवति तावत्कांक्षमाणो वेद्यो भावो विनश्यति; तस्मिन्‌ विनष्टे वेदको भाव: किं वेदयते ?<br>यदि कांक्षमाणवेद्यभावपृष्ठभाविनमन्यं भावं वेदयते, तदा तद्भवनात्पूर्वं स विनश्यति; कस्तं वेदयते ? यदि वेदकभावपृष्ठभावी भावोन्यस्तं वेदयते, तदा तद्भवनात्पूर्वं स विनश्यति; किं स वेदयते ? इति कांक्षमाणभाववेदनानवस्था ।<br>तां च विजानन्‌ ज्ञानी न किंचिदेव कांक्षति ॥२१६॥</font></span><br></font></b><br><br><font color=darkBlue><div class=teekaPadya align=center>वेद्य-वेदक भाव दोनों नष्ट होते प्रतिसमय ।<br>ज्ञानी रहे ज्ञायक सदा ना उभय की कांक्षा करे ॥२१६॥</div><br><p>स्वभाव के ध्रुव होने से ज्ञानी तो टंकोत्कीर्ण एक ज्ञायक-स्वभाव-स्वरूप नित्य है और विभाव-भावों के उत्पाद-व्ययरूप होने से वेद्य-वेदक-भाव क्षणिक हैं । यहाँ कांक्षमाण (<font color=DarkSlateGray>जिसकी कांक्षा की जावे, उस</font>) वेद्यभाव का वेदन करनेवाला वेदक-भाव जबतक उत्पन्न होता है, तबतक कांक्षमाण वेद्य-भाव नष्ट हो जाता है । उस वेद्य-भाव के नष्ट हो जाने पर वेदक-भाव किसका वेदन करे ? यदि यह कहा जाये कि कांक्षमाण वेद्य-भाव के बाद होनेवाले अन्य वेद्य-भाव का वेदन करता है तो यह बात भी संभव नहीं है; क्योंकि उस अन्य वेद्य-भाव के उत्पन्न होने के पूर्व ही वह वेदक-भाव नष्ट हो जाता है । ऐसी स्थिति में उस अन्य वेद्य-भाव का वेदन कौन करता है ? इसके उत्तर में यदि यह कहा जाये कि उस वेदक-भाव के बाद होनेवाला अन्य वेदक-भाव उसका वेदन करता है तो यह भी संभव नहीं है; क्योंकि उस अन्य वेदक-भाव के उत्पन्न होने के पूर्व ही वह वेद्य-भाव विनष्ट हो जाता है । ऐसी स्थिति में वह दूसरा वेदक-भाव किसका वेदन करता है ? इसप्रकार कांक्षमाण भाव के वेदन में अनवस्था दोष आता है । उस अनवस्था को जानता हुआ ज्ञानी कुछ भी नहीं चाहता ।</p><br><p>(<font color=DarkSlateGray>कलश--स्वागता</font>)<br>वेद्यवेदकविभावचलत्वाद् वेद्यते न खलु कांक्षितमेव ।<br>तेन कांक्षति न किञ्चन विद्वान् सर्वतोऽप्यतिविरक्तिमुपैति ॥१४७॥<br>(<font color=DarkSlateGray>हिंदी--हरिगीत</font>)<br>हम जिन्हें चाहें अरे उनका भोग हो सकता नहीं ।<br>क्योंकि पल-पल प्रलय पावें वेद्य-वेदक भाव सब ॥<br>बस इसलिए सबके प्रति अति ही विरक्त रहें सदा ।<br>चाहें न कुछ भी जगत में निजतत्त्वविद विद्वानजन ॥१४७॥<br>वेद्य-वेदकभाव विभाव भावों की अस्थिरता होने से कांक्षित भोगों (<font color=DarkSlateGray>जिसे भोगना चाहते हैं, उन</font>) का वेदन नहीं होता; इसलिए विद्वानजन (<font color=DarkSlateGray>ज्ञानी</font>) कुछ भी वांछा नहीं करते, सबके प्रति अत्यन्त विरक्त ही रहते हैं ।</p></font></td>
    <td id=gatha213-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿आगे कहते हैं कि सम्यग्दृष्टि भोगों की वांछा नहीं करता है --</p><br><p><b>[जो वेददि वेदिज्जदि समए समए विणस्सदे उभयं]</b> जो कोई रागादि रूप विकल्प है वह तो वेदन करने वाला, अर्थात अनुभव करने वाला है अत: कर्ता है, और जो साता के उदय से होने वाला कर्म-रूप-भाव रागादि-विकल्प से अनुभव किया जाता है, वे दोनों ही भाव, अर्थ-पर्याय की अपेक्षा से अपने-अपने समय में होकर नष्ट हो जाते हैं, क्षणिक हैं । <b>[तं जाणगो दु णाणी उभयं पि ण कंखदि कयावि]</b> अतएव वर्तमान में व आगामी काल में भी होने वाले वेध्य-वेदक-रूप दोनों भावों को विनश्वर जानता हुआ तत्त्वज्ञानी जीव उन दोनों में से किसी को कभी नहीं चाहता है ॥२१३॥</p></font></td>
      </tbody></table></div>
</body>
</html>
