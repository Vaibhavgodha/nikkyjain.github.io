<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='077.html'><img src='../../../../../images/common/prev.jpg' id=next height=50 width=50/></a>
      <a href='079.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿आस्रवों से किस तरह निवृत्ति होती है ?</font></div>
    <h3 class=mainTitle align=center><font color=maroon> ﻿अहमेक्को खलु सुद्धो णिम्ममओ णाणदंसणसमग्गो (७३)<br>तम्हि ठिदो तच्चित्तो सव्वे एदे खयं णेमि ॥७८॥<br> </font></h3>
  <div class=bottomContainer id=bottomTxt57 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿ज्ञानी विचारता है कि <b>[खलु]</b> निष्चयतः <b>[अहमेक्को]</b> मैं एक हूं <b>[सुद्धो]</b> शुद्ध हूं <b>[णिम्ममओ]</b> ममतारहित हूं <b>[णाणदंसणसमग्गो]</b> ज्ञान दर्शन से पूर्ण हूं <b>[तम्हि ठिदो]</b> ऐसे स्वभाव में स्थित <b>[तच्चित्ते]</b> उसी चैतन्य अनुभव में लीन हुआ <b>[एदे]</b> इन <b>[सव्वे]</b> क्रोधादिक सब आस्रवों को <b>[खयं]</b> क्षय को <b>[णेमि]</b> प्राप्त कराता हूं ।<br></div>
    <div class=tikaTopContainer><b><br> टीका : 
    <span id=teeka0 class=gatha078 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha078 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha078-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अहमेक: खलु शुद्ध: निर्म त: ज्ञानदर्शनसमग्र:<br>तस्मिन् स्थितस्तच्चित्त: सर्वानेतान् क्षयं नयामि ॥७३॥<br><br>अहमयमात्मा प्रत्यक्षमक्षुण्णमनंतं चिन्मात्रं ज्योतिरनाद्यनंतनित्योदितविज्ञानघनस्वभावभाव- त्वादेक:, सकलकारकचक्रप्रक्रियोत्तीर्णनिर्मलानुभूतिमात्रत्वाच्छुद्ध:, पुद्‌गलस्वामिकस्य क्रोधादि -भाववैश्वरूपस्य स्वस्य स्वामित्वेन नित्यमेवापरिणमनान्निर्ममत:, चिन्मात्रस्य महसो वस्तु- स्वभावत एव सामान्यविशेषाभ्यां सकलत्वाद्‌ ज्ञानदर्शनसमग्र:, गगनादिवत्पारमार्थिको वस्तु-विशेषोऽस्मि ।<br>तदहमधुनास्मिन्नेवात्मनि निखिलपरद्रव्यप्रवृत्तिनिवृत्त्या निश्चलमवतिष्ठमान: सकलपरद्रव्य-निमित्तकविशेषचेतनचंचलकल्लोलनिरोधेनेममेव चेतयमान: स्वाज्ञानेनात्मन्युत्प्लवमानानेतान्‌<br>भावानखिलानेव क्षपयामीत्यात्मनि निश्चित्य चिरसंगृहीतमुक्तपोतपात्र: समुद्रावर्त इव झगित्ये-वोद्वांतसमस्तविकल्पोऽकल्पितमचलितममलमात्मानमालंबमानो विज्ञानघनभूत: खल्वयमात्मा-स्रवेभ्यो निवर्तते ॥७३॥</font></span><br></font></b><br><br><font color=darkBlue><div class=teekaPadya align=center>मैं एक हूँ मैं शुद्ध निर्म ज्ञान-दर्शन पूर्ण हूँ<br>थित लीन निज में ही रहूँ सब आस्रवों का क्षय करूँ ॥७३॥</div><br><p>यह मैं आत्मा प्रत्यक्ष अखंड, अनंत, चैतन्यमात्र ज्योतिस्वरूप, अनादि, अनंत नित्य उदयरूप, विज्ञानघन स्वभाव रूप से तो एक हूं और समस्त कर्ता, कर्म, करण, संप्रदान, अपादान, अधिकरण-स्वरूप जो कारकों का समूह उसकी प्रक्रिया से उत्तीर्ण याने दूरवर्ती निर्मल चैतन्य अनुभूति-मात्र रूप से शुद्ध हूं । तथा जिनका पुद्गल-द्रव्य स्वामी है ऐसे क्रोधादि भावों की विश्व-रूपता (<font color=DarkSlateGray>समस्त-रूपता</font>) के स्वामित्व से सदा ही नहीं परिणमने के कारण उनसे ममतारहित हूं । तथा वस्तु का स्वभाव सामान्य-विषेष-स्वरूप है और चैतन्यमात्र तेज पुंज भी वस्तु है, इस कारण सामान्य-विषेष-स्वरूप जो ज्ञान-दर्शन उनसे पूर्ण हूं । ऐसा आकाशादि द्रव्य की तरह परमार्थ-स्वरूप वस्तु-विषेष हूं । इस कारण मैं इसी आत्म-स्वभाव में समस्त परद्रव्य से प्रवृत्ति की निवृत्ति करके निष्चल स्थित हुआ समस्त पर-द्रव्य के निमित्त से जो विशेषरूप चैतन्य में चंचल कल्लोलें होती थी, उनके निरोध से इस चैतन्य-स्वरूप को ही अनुभव करता हुआ अपने ही अज्ञान से आत्मा में उत्पन्न होते हुए क्रोधादिक भावों का क्षय करता हूं ऐसा आत्मा में निष्चय कर तथा जैसे बहुत काल का ग्रहण किया जो जहाज था, उसे जिसने छोड़ दिया है, ऐसे समुद्र के भंवर की तरह शीघ्र ही दूर किये हैं समस्त विकल्प जिसने, ऐसा निर्विकल्प, अचलित, निर्मल आत्मा का अवलंबन करता हुआ विज्ञान-घनभूत यह आत्मा आस्रवों से निवृत्त होता है ।</p></font></td>
    <td id=gatha078-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[अहं]</b> निश्चय-नय से मैं स्व-संवेदन ज्ञान के प्रत्यक्ष शुद्ध-चिन्मात्र-ज्योतिस्वरूप हूँ, <b>[इक्को]</b> अनादि अनंत टंकोत्कीर्ण अर्थात् टाँकी से उकेरे हुए के समान अटल एक ज्ञायक स्वभाव वाला होने से एक हूँ, <b>[खलु सुद्धो]</b> कर्त्ता, कर्म, करण, संप्रदान, अपादान और अधिकरण रूप षट्कारक के विकल्प समूह से रहित हूँ इसलिये शुद्ध हूँ, <b>[णिम्मओ]</b> मोह-रहित शुद्धात्म-तत्त्व उससे विलक्षण, मोह के उदय से होने वाले क्रोधादि कषायों का समूह, उसका स्वामी न होने से मैं ममत्व रहित हूँ । <b>[णाणदंसण समग्गो]</b> प्रत्यक्ष प्रतिभासमय विशुद्ध-ज्ञान, दर्शन से परिपूर्ण हूँ, इस प्रकार मैं तो इन गुणों से विशिष्ट हूँ । इसलिये <b>[तम्हि ठिदो]</b> इन उपर्युक्त लक्षण वाले शुद्धात्मा-स्वरूप में स्थित होता हुआ तथा <b>[तच्चित्तो]</b> सहजानन्द है एक लक्षण जिसका ऐसे सुखरूप-समरसी-भाव के साथ तन्मय होकर <b>[सव्वे एदे खयं णेमि]</b> निरास्रव-रूप जो परमात्म-तत्त्व उससे पृथक्भूत जो काम-क्रोधादि आस्रव-भाव हैं, उन सब भावों को नष्ट कर रहा हूँ -- दूर हटा रहा हूँ ।</p></font></td>
      </tbody></table></div>
</body>
</html>
