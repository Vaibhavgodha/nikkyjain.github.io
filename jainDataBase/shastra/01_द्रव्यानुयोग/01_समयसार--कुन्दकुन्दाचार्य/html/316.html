<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='311-315.html'><img src='../../../../../images/common/prev.jpg' id=next height=50 width=50/></a>
      <a href='317-319.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿आत्मा और बन्ध को भिन्न कैसे किया जाए ?</font></div>
    <h3 class=mainTitle align=center><font color=maroon> ﻿जीवो बंधो य तहा छिज्जंति सलक्खणेहिं णियएहिं (२९४)<br>पण्णाछेदणएण दु छिण्णा णाणत्तमावण्णा ॥३१६॥<br> </font></h3>
  <div class=bottomContainer id=bottomTxt189 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जीवो बंधो य तहा]</b> जीव तथा बंध <b>[णियएहिं]</b> नियत <b>[सलक्खणेहिं]</b> स्वलक्षणों से <b>[छिज्जंति]</b> छेदे जाते हैं । <b>[पण्णाछेदणएण]</b> प्रज्ञारूपी छैनी से <b>[दु छिण्णा]</b> छेदे जाने पर <b>[णाणत्तमावण्णा]</b> वे नानात्व (<font color=DarkSlateGray>भिन्नपने</font>) को प्राप्त होते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha316 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha316 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha316-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿जीवो बन्धश्च तथा छिद्येते स्वलक्षणाभ्यां नियताभ्याम्<br>प्रज्ञाछेदनकेन तु छिन्नौ नानात्वमापन्नो ॥२९४॥<br><br>आत्मबन्धयोर्द्विधाकरणे कार्ये कर्तुरात्मन: करणमीमांसायां, निश्चयत: स्वतो भिन्नकरणासंभवात्‌ भगवती प्रज्ञैव छेदनात्मकं करणम्‌ । तया हि तौ छिन्नौ नानात्वमवश्यमेवापद्येते; तत: प्रज्ञयैवात्म-बन्धयोर्द्विधाकरणम्‌ ।<br>ननु कथमात्मबन्धौ चेत्यचेतकभावेनात्यंतप्रत्यासत्तेरेकीभूतौ भेदविज्ञानाभावादेकचेतकवद्वय्य-वह्रियमाणौ प्रज्ञया छेत्तुं शक्येते ?<br>नियतस्वलक्षणसूक्ष्मान्त:संधिसावधाननिपातनादिति बुध्येमहि ।<br>आत्मनो हि समस्तशेषद्रव्यासाधारणत्वाच्चैतन्यं स्वलक्षणम्‌ । तत्तु प्रवर्तमानं यद्यदभिव्याप्य प्रवर्तते निवर्तमानं च यद्यदुपादाय निवर्तते तत्तत्समस्तमपि सहप्रवृत्तं क्रमप्रवृत्तं वा पर्यायजातमात्मेति लक्षणीय:, तदेकलक्षणलक्ष्यत्वात्‌; समस्तसहक्रमप्रवृत्तनंतपर्यायाविनाभावित्वाच्चैतन्यस्य चिन्मात्र एवात्मा निश्चेतव्य:, इति यावत्‌ ।<br>बंधस्य तु आत्मद्रव्यासाधारणारागादय: स्वलक्षणम्‌ । न च रागादय आत्मद्रव्यसाधारणतां ब्रिभाणा: प्रतिभासंते, नित्यमेव चैतन्यचमत्कारादतिरिक्तत्वेन प्रतिभासमानत्वात्‌ ।<br>न च यावदेव समस्तस्वपर्यायव्यापि चैतन्यं प्रतिभासित तावन्त एव रागादय: प्रतिभान्ति, रागादीनंतरेणापि चैतन्यस्यात्मलाभसंभावनात्‌ । यत्तु रागादीनां चैतन्येन सहैवोत्प्लवनं तच्चेत्यचेतकभावप्रत्यासत्तेरेव, नैकद्रव्यत्वात्‌; चेत्यमानस्तु रागादिरात्मन:, प्रदीप्यमानो घटादि: प्रदीपस्य प्रदीपकतामिव, चेतकतामेव प्रथयेत्‌, न पुना रागादिताम्‌ । एवमपि तयोरत्यंतप्रत्या-सत्त्या भेदसंभावनाभावादनादिरस्त्येकत्वव्यामोह:, स तु प्रज्ञयैव छिद्यत एव ॥२९४॥</font></span><br></font></b><br><br><font color=darkBlue><div class=teekaPadya align=center>जीव एवं बंध निज-निज लक्षणों से भिन्न हों<br>दोनों पृथक् हो जायें प्रज्ञाछैनि से जब छिन्न हों ॥२९४॥</div><br><p>आत्मा और बंध के द्विधा करनेरूप कार्य का कर्ता तो आत्मा है; किन्तु करण कौन है - इस बात पर गंभीरता से विचार करने पर यह सुनिश्चित होता है कि भगवती प्रज्ञा ही छेदनात्मक करण है; क्योंकि निश्चय से करण कर्ता से भिन्न नहीं होता । प्रज्ञा के द्वारा आत्मा और बंध का छेद करने पर वे अवश्य ही भिन्नता को प्राप्त होते हैं; इसलिए यह सुनिश्चित ही है कि प्रज्ञा द्वारा ही आत्मा और बंध का द्विधाकरण होता है ।</p><br><p><b><font color=red>प्रश्न – आत्मा चेतक है और बंध चेत्य है । ये दोनों अज्ञानदशा में चेत्य-चेतकभाव की अत्यन्त निकटता के कारण एक जैसे हो रहे हैं, एक जैसे ही अनुभव में आ रहे हैं और भेदविज्ञान के अभाव के कारण मानो वे दोनों चेतक ही हों - ऐसा व्यवहार किया जाता है, उन्हें व्यवहार में एकरूप में ही माना जाता है - ऐसी स्थिति में उन्हें प्रज्ञा द्वारा कैसे छेदा जा सकता है?</p><br><p></font><font color=darkGreen>उत्तर –</font></b> आत्मा और बंध के नियत स्वलक्षणों की सूक्ष्म अन्त:संधि में प्रज्ञाछैनी को सावधानी से पटकने से उनको छेदा जा सकता है - ऐसा हम मानते हैं ।</p><br><p>अन्य समस्त द्रव्यों में असाधारण होने से, अन्य द्रव्यों में नहीं पाया जाने से चैतन्य आत्मा का लक्षण (<font color=DarkSlateGray>स्व-लक्षण</font>) है । वह चैतन्य प्रवर्तान होता हुआ जिस-जिस पर्याय में व्याप्त होकर प्रवर्तता है और निवर्तान होता हुआ जिस-जिस पर्याय को ग्रहण करके निवर्तता है; वे समस्त सहवर्ती और क्रमवर्ती पर्यायें आत्मा हैं - इसप्रकार लक्षित करना चाहिए; क्योंकि आत्मा उसी एक चैतन्य-लक्षण से लक्षित है ।</p><br><p>इसप्रकार यह सुनिश्चित हुआ कि समस्त सहवर्ती और क्रमवर्ती अनन्त पर्यायों के साथ अविनाभावी सम्बन्ध होने से आत्मा चिन्मात्र ही है - ऐसा निश्चय करना चाहिए ।</p><br><p>बंध का लक्षण आत्मद्रव्य से असाधारण - ऐसे रागादिभाव हैं; ये रागादिभाव आत्म-द्रव्य के साथ साधारणता (<font color=DarkSlateGray>एकत्वरूप</font>) को धारण करते हुए प्रतिभासित नहीं होते, अपितु वे सदा चैतन्य-चमत्कार से भिन्नरूप ही प्रतिभासित होते हैं । तात्पर्य यह है कि जिन-जिन गुण-पर्यायों में चैतन्य-लक्षण व्याप्त होता है; वे सब गुण और पर्यायें आत्मा ही हैं - ऐसा जानना चाहिए ।</p><br><p>और यह चैतन्य आत्मा अपनी समस्त पर्यायों में व्याप्त होता हुआ जितना प्रतिभासित होता है, उतने ही रागादिक प्रतिभासित नहीं होते; क्योंकि जहाँ रागादिक नहीं होते, वहाँ भी चैतन्य का आत्म-लाभ होता है अर्थात् आत्मा होता है । और जो चैतन्य के साथ रागादिभावों की उत्पत्ति भासित होती है; वह तो चेत्य-चेतक-भाव (<font color=DarkSlateGray>ज्ञेय-ज्ञायक-भाव</font>) की अति निकटता के कारण ही भासित होती है, रागादि और आत्मा के एकत्व के कारण नहीं ।</p><br><p>जिसप्रकार दीपक के द्वारा प्रकाशित किये जानेवाले घटादिक पदार्थ दीपक के प्रकाशत्व को ही प्रगट करते हैं, घटत्वादिक को नहीं; उसीप्रकार आत्मा के ज्ञान में ज्ञात होनेवाले रागादिभाव आत्मा के चेतकत्व को ही प्रकट करते हैं, रागादिकत्व को नहीं । ऐसा होने पर भी आत्मा और बंध की अति निकटता के कारण भेदसंभावना का अभाव होने से अर्थात् भेद दिखाई न देने से अज्ञानी को अनादिकाल से आत्मा और रागादि में एकत्व का व्यामोह (<font color=DarkSlateGray>भ्रम</font>) है; जो कि प्रज्ञा द्वारा अवश्य ही छेदा जा सकता है ।</p><br><p>तात्पर्य यह है कि उक्त एकत्व के व्यामोह को आत्मसन्मुख ज्ञान की पर्याय द्वारा अवश्य ही मिटाया जा सकता है ।</p><br><p>(<font color=DarkSlateGray>कलश--स्रग्धरा</font>)<br>प्रज्ञाछेत्री शितेयं कथमपि निपुणै: पातिता सावधानै:<br>सूक्ष्मेऽन्त:संधिबन्धे निपतति रभसादात्मकर्मोभयस्य ।<br>आत्मानं मग्नमंत:स्थिरविशदलसद्धाम्नि चैतन्यपूरे<br>बन्धं चाज्ञानभावे नियमितमभित: कुर्वती भिन्नभिन्नौ ॥१८१॥<br>(<font color=DarkSlateGray>हिंदी--हरिगीत</font>)<br>सूक्ष्म अन्त:संधि में अति तीक्ष्ण प्रज्ञाछैनि को ।<br>अति निपुणता से डालकर अति निपुणजन ने बंध को ॥<br>अति भिन्न करके आतमा से आतमा में जम गये ।<br>वे ही विवेकी धन्य हैं जो भवजलधि से तर गये ॥१८१॥<br>अपने आत्मा को अपने अंतरंग तेज में स्थिर करती हुई तथा निर्मल और देदीप्यमान चैतन्य-प्रवाह में मग्न करती हुई एवं बंध को अज्ञान-भाव में डालती हुई - इसप्रकार आत्मा और बंध को भिन्न करती हुई, यह प्रज्ञा-छैनी प्रवीण पुरुषों द्वारा किसी भी प्रकार प्रयत्नपूर्वक सावधानी से डालने पर आत्मा और कर्म-बंध के बीच की सूक्ष्म अन्त:सन्धि में अतिशीघ्रता से पड़ती है ।</p></font></td>
    <td id=gatha316-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿इस पर प्रश्न होता है कि आत्मा और बंध को किस प्रकार भिन्न-भिन्न किया जाए ?</p><br><p><b>[जीवो बंधो य तहा छिज्जंति सलक्खणेहिं णियएहिं]</b> जैसे जीव और बंध ये दोनों अपने-अपने लक्षणों द्वारा पृथक् किये जाते हैं । <b>[पण्णाछेदणएण दु छिण्णा णाणत्तमावण्णा]</b> उसी प्रकार प्रज्ञारूपी छैनी है लक्षण जिसका, ऐसे भेद-ज्ञान के द्वारा भिन्नता को प्राप्त हो जाते हैं । क्योंकि जीव का लक्षण शुद्ध-चैतन्य है और बंध का लक्षण मिथ्यात्व-रागादिक है उनके द्वारा भिन्न-भिन्न कर लिये जाते हैं । किससे पृथक् किये जाते हैं ? कि शुद्धात्मा की अनुभूति है लक्षण जिसका, ऐसी भेद-ज्ञान रूपी प्रज्ञा वही है छेदने वाली छैनी, उससे पृथक् किये जाते हैं । छिन्न-छिन्न होने पर वह नानापन को प्राप्त हो जाते हैं ॥३१६॥</p></font></td>
      </tbody></table></div>
</body>
</html>
