<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='038.html'><img src='../../../../../images/common/prev.jpg' id=next height=50 width=50/></a>
      <a href='041.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿इसप्रकार यह अज्ञानीजीव अनादिकालीन मोह की संतान से निरूपित आत्मा और शरीर के एकत्व के संस्कार से अत्यन्त अप्रतिबुद्ध था; अब वह तत्त्व-ज्ञानरूप ज्योति के प्रगट उदय होने से नेत्र के विकार की भाँति पटल-रूप आवरण-कर्मों के भली-भाँति उघड़ जाने से प्रतिबुद्ध हो गया और अपने आपको स्वयं से ही साक्षात् दृष्टा जानकर, श्रद्धानकर, उसी का आचरण करने का इच्छुक होता हुआ पूछता है कि इस आत्मा को अन्य द्रव्यों का प्रत्याख्यान क्या है ?</font></div>
    <h3 class=mainTitle align=center><font color=maroon> ﻿सव्वे भावे जम्हा पच्चक्खाई परेत्ति णादूणं (३४)<br>तम्हा पच्चक्खाणं णाणं णियमा मुणेदव्वं ॥३९॥<br>जह णाम कोवि पुरिसो परदव्वमिणंति जाणिदुं चयदि (३५)<br>तह सव्वे परभावे णाऊण विमुञ्चदे णाणी ॥४०॥<br> </font></h3>
  <div class=bottomContainer id=bottomTxt34 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जम्हा]</b> जिसकारण यह आत्मा अपने आत्मा से भिन्न <b>[﻿सव्वे भावे]</b> समस्त भावों को <b>[परेत्ति]</b> 'वे पर हैं' - ऐसा <b>[णादूणं]</b> जानकर <b>[पच्चक्खाई]</b> प्रत्याख्यान / त्याग करता है, <b>[तम्हा]</b> उसी कारण <b>[पच्चक्खाणं]</b> प्रत्याख्यान <b>[णाणं]</b> ज्ञान ही है -- ऐसा <b>[णियमा]</b> नियम से <b>[मुणेदव्वं]</b> जानना चाहिए । <b>[जह]</b> जिसप्रकार लोक में <b>[कोवि पुरिसो]</b> कोई पुरुष <b>[परदव्वमिणंति]</b> परवस्तु को 'यह परवस्तु है' - ऐसा <b>[जाणिदुं]</b> जानकर परवस्तु का <b>[चयदि]</b> त्याग करता है <b>[तह]</b> उसीप्रकार <b>[णाणी]</b> ज्ञानी पुरुष <b>[सव्वे परभावे]</b> समस्त पर-भावों को <b>[णाऊण]</b> जानकर <b>[विमुञ्चदे]</b> छोड़ देते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha039-040 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha039-040 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha039-040-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>सर्वान् भावान् यस्मात्प्रत्याख्याति परानिति ज्ञात्वा<br>तस्मात्प्रत्याख्यानं ज्ञानं नियमात् ज्ञातव्यम् ॥३४॥<br>यथा नाम कोsपि पुरुष: परद्रव्यमिदमिति ज्ञात्वा त्यजति<br>तथा सर्वान् परभावान् ज्ञात्वा विमुंचति ज्ञानी ॥३५॥<br>(<font color=DarkSlateGray>हिंदी</font>)<br>परभाव को पर जानकर परित्याग उनका जब करे<br>तब त्याग हो बस इसलिए ही ज्ञान प्रत्याख्यान है ॥३४॥<br>जिसतरह कोई पुरुष पर जानकर पर परित्यजे<br>बस उसतरह पर जानकर परभाव ज्ञानी परित्यजे ॥३५॥</div><br><p>यह ज्ञाता-दृष्टा भगवान आत्मा अन्य-द्रव्यों के स्वभाव से होनेवाले अन्य समस्त पर-भावों को, अपने स्वभाव-भाव से व्याप्त न होने के कारण पररूप जानकर त्याग देता है; इसलिए यह सिद्ध हुआ कि जो पहले जानता है, वही बाद में त्याग करता है; अन्य कोई त्याग करनेवाला नहीं है । -- इसप्रकार आत्मा में निश्चय करके प्रत्याख्यान के समय प्रत्याख्यान करने योग्य परभाव की उपाधिमात्र से प्रवर्तान त्याग के कर्तृत्व का नाम होने पर भी परमार्थ से देखा जाय तो परभाव के त्याग के कर्तृत्व का नाम अपने को नहीं है; क्योंकि स्वयं तो ज्ञान-स्वभाव से च्युत नहीं हुआ है । इसलिए प्रत्याख्यान ज्ञान ही है -- ऐसा अनुभव करना चाहिए ।</p><br><p>अब इसी बात को दृष्टान्त के माध्यम से स्पष्ट करते हैं -- जिसप्रकार कोई पुरुष धोबी के घर से भ्रम-वश दूसरे का वस्त्र लाकर, उसे अपना समझकर ओढ़कर सो रहा है और अपने आप ही अज्ञानी हो रहा है; किन्तु जब दूसरा व्यक्ति उस वस्त्र का छोर पकड़कर खींचता है, उसे नंगा कर कहता है कि 'तू शीघ्र जाग, सावधान हो, यह मेरा वस्त्र बदले में आ गया है; अत: मुझे दे दे' - तब बारम्बार कहे गये इस वाक्य को सुनता हुआ उस वस्त्र की सर्वचिह्नों से भली-भाँति परीक्षा करके 'अवश्य यह वस्त्र दूसरे का ही है' - ऐसा जानकर ज्ञानी होता हुआ उस वस्त्र को शीघ्र ही त्याग देता है ।</p><br><p>इसीप्रकार आत्मा भी भ्रम-वश पर-द्रव्य के भावों को ग्रहण करके, उन्हें अपना जानकर, अपना मानकर, अपने में एकरूप करके सो रहा है और अपने आप अज्ञानी हो रहा है ।</p><br><p>किन्तु जब श्रीगुरु परभाव का विवेक करके, भेदज्ञान करके; उसे एक आत्म-भावरूप करते हैं और कहते हैं कि 'तू शीघ्र जाग, सावधान हो, यह तेरा आत्मा एक ज्ञानमात्र ही है, अन्य सब परद्रव्य के भाव हैं'; तब बारम्बार कहे गये इस आगम वाक्य को सुनता हुआ वह समस्त स्व-पर के चिह्नों से भली-भाँति परीक्षा करके, 'अवश्य ये भाव परभाव ही हैं, मैं तो एक ज्ञानमात्र ही हूँ' - यह जानकर ज्ञानी होता हुआ सर्व परभावों को तत्काल ही छोड़ देता है ।</p><br><p>(<font color=DarkSlateGray>कलश-२९</font>)<br>अवतरति न यावद् वृत्तिमत्यंतवेगा -<br>दन-वम-परभाव-त्याग-दृष्टांतदृष्टि: ।<br>झटिति सकलभावैरन्यदीयैर्विमुक्ता<br>स्वयमियमनुभूतिस्तावदाविर्बभूव ॥२९॥<br>(<font color=DarkSlateGray>हिंदी</font>)<br>परभाव के परित्याग की दृष्टि पुरानी ना पड़े<br>अर जबतलक हे आत्मन् वृत्ति न हो अतिबलवती ॥<br>व्यतिरिक्त जो परभाव से वह आतमा अतिशीघ्र ही<br>अनुभूति में उतरा अरे चैतन्यमय वह स्वयं ही ॥२९॥</p><br><p>जबतक वृत्ति अत्यन्त वेग से प्रवृत्ति को प्राप्त न हो, अवतरित न हो और परभाव के त्याग के दृष्टान्त की दृष्टि पुरानी न पड़े, फीकी न हो जाये; उसके पहले ही सम्पूर्ण अन्यभावों से रहित आत्मा की यह अनुभूति तत्काल स्वयं ही प्रगट हो गई ।</p><br><p>अब, 'इस अनुभूति से परभाव का भेदज्ञान कैसे हुआ?' ऐसी आशंका करके, पहले तो जो भावक-भाव / मोहकर्म के उदय-रूप भाव, उसके भेदज्ञान का प्रकार कहते हैं --</p></font></td>
    <td id=gatha039-040-teeka1><b><font color=darkGreen>जयसेनाचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿उत्थानिका - अथ देहरागादिपरद्रव्यं निश्चयेन जीवो भवतीति पूर्वपक्षं करोति - <br>तात्पर्यवृत्ति  - `अप्पाणमयाणंता मूढा दु परप्पवादिणो केई' आत्मानमजानन्त: मूढास्तु परद्रव्यमात्मानं वदन्तीत्येवंशीला: केचन परात्मवादिन: `जीवं अज्झवसाणं कम्मं च तहा परूविंति ।' यथाङ्गारात् कार्ष्ण्यभिन्नं नास्ति तथा रागादिभ्यो भिन्नो जीवो नास्तीति रागाद्यध्यवसानं कर्म च जीवं वदन्तीति ॥१॥ अथ `अवरे अज्झवसाणेसु तिव्वमंदाणुभागगं जीवं मण्णंति' अपरे केचनैकान्तवादिन: रागाद्यध्यवसानेषु तीव्रमन्दतारतम्यानुभावस्वरूपं शक्तिमाहात्म्यं गच्छतीति तीव्रमदानुभावगस्तं जीवं मन्यन्ते ॥२॥ `तहा अवरे णोकम्मं चावि जीवोत्ति' तथैवापरे चार्वाकादय: कर्मनोकर्मरहित परमात्मभेद विज्ञानशून्या: शरीरादिनोकर्म चापि जीवं मन्यन्ते ॥३॥ अथ- `कम्मस्सुदयं जीवं अवरे' अपरे क र्मण उदयं जीवमिच्छन्ति ॥४॥ कम्माणुभागमिच्छन्ति अपरे च कर्मानुभागं लतादार्वस्थिपाषाणरूपं जीवमिच्छन्ति ॥५॥ कथम्भूत: स चानुभाग: ? `तिव्वत्तणमंदत्तणगुणेहिं जो सो हवदि जीवो' तीव्रत्वमन्दत्वगुणाभ्यां वर्त्तते य: स जीवो भवतीति ॥६॥ अथ-जीवो कम्मं उहयं दोण्णिवि                     खलु केवि जीवमिच्छति जीवकर्मोभयं द्वे अपि जीवकर्मणी शिखिरिणीवत् खलु स्फुटं जीव-        मिच्छन्ति ॥७॥ अवरे संजोगेण दु कम्माणं जीवमिच्छन्ति अपरे केेचन अष्टकाष्ठखट्वावदष्टकर्मणां संयोगेनापि जीवमिच्छन्ति ॥८॥ कस्मात् ? अष्टकर्मसंयोगादन्यस्य शुद्धजीवस्यानुपपत्ते: । अथ एवंविहा बहुविहा परमप्पाणं वदंति दुम्मेहा एवंविधा बहुविधा बहुप्रकारा देहरागादिपरद्रव्यमात्मानं वदन्ति दुर्मेधसो दुर्बुद्धय: । तेण दु परप्पवादी णिच्छयवादीहिं णि टि्ठा तेन कारणेन तु पुन: देहरागादिकं परद्रव्यमात्मानं वदन्तीत्येवंशीला: परात्मवादिनो निश्चयवादिभि: सर्वज्ञैर्निर्दिष्टा इति पञ्चगाथाभि: पूर्वपक्ष: कृत: ॥४४-४८॥</font></span><br></font></b><br><br><font color=darkBlue><p>﻿<b>[णाणं भावे सव्वे पच्चक्खाई परेत्ति णादूणं]</b> इस प्रकार ज्ञान शब्द की व्युत्पत्ति है । अत: स्व-संवेदन ज्ञान ही आत्मा नाम से कहा जाता है । वह ज्ञान जब मिथ्यात्व और रागादि भावों को 'ये परस्वरूप हैं' ऐसा जान लेता है तब उन्हें छोड़ देता है, उनसे दूर हो जाता है । <b>[तम्हा पच्चक्खाणं णाणं णियमा मुणेदव्वं]</b> इसलिये निर्विकल्प स्व-संवेदन ज्ञान ही नियम से प्रत्याख्यान है ऐसा मानना चाहिये, जानना चाहिये और अनुभव करना चाहिये ।</p><br><p>तात्पर्य यह है कि परम समाधि काल में स्व-संवेदन ज्ञान के बल से आत्मा अपने आप को शुद्ध अनुभव करता है, वह अनुभव ही निश्चय-प्रत्याख्यान है ॥३९॥</p><br><p><b>[जह णाम कोवि पुरिसो परदव्वमिणंति जाणिदुं चयदि]</b> जैसे कोई भी पुरुष जब वस्त्र-आभरण आदि वस्तु को 'यह परद्रव्य है' ऐसा स्पष्ट रूप से जान लेता है तब उसे छोड़ देता है । <b>[तह सव्वे परभावे णाऊण विमुञ्चदे णाणी]</b> उसी प्रकार मिथ्यात्व और रागादि सब ही परभावों को अर्थात पर्यायों को अपने स्व-संवेदन ज्ञान के बल से जानकर उन्हें विशेष-रूप से अर्थात् मन-वचन-काय-रूप त्रिशुद्धि द्वारा छोड़ देता है, तब ही वह स्वसंवेदन ज्ञानी होता है अन्यथा नहीं ।</p><br><p>भावार्थ यह है कि जैसे कोई देवदत्त नाम का पुरुष भ्रम से दूसरे के वस्त्र को अपना समझकर धोबी के घर से उसे ले आया और पहनकर सो गया । पीछे उस वस्त्र का स्वामी आकर उस वस्त्र को पकड़कर खींचता है और उतारना चाहता है तो उस वस्त्र के विशेष चिह्न को देखकर जब उसे दूसरे का समझ लेता है तब उसे उतार देता है । उसी प्रकार ज्ञानी जीव भी परम वैरागी गुरुदेव के द्वारा यह सब मिथ्यात्व व रागादि विभाव भाव तेरे स्वरूप नहीं हैं, तू एक (<font color=DarkSlateGray>शुद्धात्मा</font>) ही है, ऐसा समझाया जाने पर, उनको पर जान छोड़ देता है ओर शुद्धात्मा का अनुभव करने लगता है । इस प्रकार दो गाथाएं पूर्ण हुईं ।</p></font></td>
      </tbody></table></div>
</body>
</html>
