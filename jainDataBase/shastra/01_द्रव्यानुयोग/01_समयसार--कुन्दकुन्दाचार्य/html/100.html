<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='099.html'><img src='../../../../../images/common/prev.jpg' id=next height=50 width=50/></a>
      <a href='101-102.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब कहते हैं कि ज्ञान से कर्म का बंध नहीं होता --</font></div>
    <h3 class=mainTitle align=center><font color=maroon> ﻿परमप्पाणमकुव्वं अप्पाणं पि य परं अकुव्वंतो (९३)<br>सो णाणमओ जीवो कम्माणमकारगो होदि ॥१००॥<br> </font></h3>
  <div class=bottomContainer id=bottomTxt77 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जीवो]</b> जीव <b>[परमप्पाणमकुव्वं]</b> अपने को पररूप नहीं करता हुआ <b>[य]</b> और <b>[परं]</b> पर को <b>[अप्पाणं पि]</b> अपने रूप भी <b>[अकुव्वंतो]</b> नहीं करता हुआ <b>[सो]</b> वह <b>[णाणमओ]</b> ज्ञानमय <b>[जीवो]</b> जीव <b>[कम्माणमकारगो]</b> कर्मों का करने वाला नहीं <b>[होदि]</b> है ।<br></div>
    <div class=tikaTopContainer><b><br> टीका : 
    <span id=teeka0 class=gatha100 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha100 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha100-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿परमात्मानमकुर्वन्नात्मानमपि च परमकुर्वन्<br>स ज्ञानमयो जीव: कर्मणामकारको भवति ॥९३॥<br><br>तथाहि  तथाविधानुभवसंपादनसमर्थाया:रागद्वेषसुखदु:खादिरूपाया: पुद्‌गलपरिणामा-वस्थाया: शीतोष्णानुभवसंपादनसमर्थाया: शीतोष्णाया: पुद्‌गलपरिणामावस्थाया इव पुद्‌गलादभिन्नत्वेनात्मनो नित्यमेवात्यंतभिन्नायास्तन्निमित्ततथाविधानुभवस्य चात्मनोऽभिन्नत्वेन पुद्‌गलान्नित्यमेवात्यंतभिन्नस्य ज्ञानात्परस्परविशेषनिर्ज्ञाने सति नानात्वविवेकाच्छीतोष्णरूपेणे-वात्मना परिणमितुमशक्येन रागद्वेषसुखदु:खादिरूपेणाज्ञानात्मना मनागप्यपरिणममानो ज्ञानस्य<br>ज्ञानत्वं प्रकटीकुर्वन्‌ स्वयं ज्ञानमयीभूत: एषोऽहं जानाम्येव, रज्यते तु पुद्‌गल इत्यादिविधिना समग्रस्यापि रागादे: कर्मणो ज्ञानविरुद्धस्याकर्ता प्रतिभाति ॥९३॥</font></span><br></font></b><br><br><font color=darkBlue><div class=teekaPadya align=center>पररूप ना निज को करे पर को करे निज रूप ना<br>अकर्ता रहे पर करम का सद्ज्ञानमय वह आतमा ॥९३॥</div><br><p>यह जीव ज्ञान से पर का और अपना परस्पर भेद-ज्ञान होने से पर को तो आत्म-रूप नहीं करता हुआ और अपने को पर-रूप नहीं करता हुआ आप ज्ञानी हुआ कर्मों का अकर्ता प्रतिभासित होता है । उसी को स्पष्ट करते हैं -- </p><br><p>जैसे शीत-उष्ण अनुभव कराने में समर्थ शीत-उष्ण-स्वरूप पुद्गल-परिणाम की अवस्था पुद्गल से अभिन्न होने के कारण आत्मा से नित्य ही अत्यंत भिन्न है, उसी प्रकार राग-द्वेष सुख-दुःखादिरूप अनुभव कराने में समर्थ राग-द्वेष सुख-दुःखादिरूप पुद्गल-परिणाम की अवस्था पुद्गल से अभिन्न होने के कारण आत्मा से नित्य ही, अत्यंत भिन्न है, तथा ऐसी पुद्गल-विपाक अवस्था के निमित्त से हुआ उस प्रकार का अनुभव आत्मा से अभिन्नता के कारण पुद्गल से अत्यंत सदा ही भिन्न है । ऐसी दोनों की भिन्नता के ज्ञान से परस्पर विशेष का भेद-ज्ञान होने पर नानात्व के विवेक से, जैसे शीत-उष्ण रूप आत्मा स्वयं परिणमन में असमर्थ है, उसी प्रकार राग-द्वेष सुख-दुःखादिरूप भी स्वय परिणमन करने में असमर्थ है । इस प्रकार अज्ञान-स्वरूप जो राग-द्वेष सुख-दुःखादिक उन रूप से न परिणमन करता, ज्ञान के ज्ञानत्व को प्रकट करता, ज्ञान-मय हुआ ज्ञानी ऐसा जानता है कि 'यह मैं राग-द्वेषादिक को जानता ही हूं और ये पुद्गल रागरूप होते हैं' । इत्यादि विधान से सर्व ही ज्ञान-विरुद्ध रागादिक-कर्म का अकर्ता प्रतिभासित होता है ।</p></font></td>
    <td id=gatha100-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿आगे कहते हैं कि वीतराग-स्वसंवेदन के प्रभाव से कर्मों का बंध नहीं होता --</p><br><p><b>[परं]</b> बाह्य में देहादिक और अभ्यन्तर में रागादिक रूप जो पर-द्रव्य हैं अथवा द्रव्य-कर्म और भाव-कर्म रूप जो पर द्रव्य हैं उनको <b>[अप्पाणमकुव्वं]</b> अपने भेद-विज्ञान के बल से नहीं अपनाता है -- उनसे किसी भी प्रकार का सम्बन्ध नहीं रखता है <b>[अप्पाणं पि य परं अकुव्वंतो]</b> और शुद्ध -- द्रव्य, गुण और पर्याय-स्वरूप-आत्मा को पर-रूप विकारी नहीं करता है, <b>[सो णाणमओ जीवो कम्माणमकारगो होदि]</b> निर्मल-आत्मा की अनुभूति ही है लक्षण जिसका ऐसे भेद-विज्ञान-वाला जीव कर्मों का उत्पन्न करने वाला नहीं होता । जैसे कोई पुरुष शीत-उष्ण रूप पुदुगल-परिणाम की अवस्था का तथा उससे होने वाले शीतोष्ण रूप अनुभव का और आत्मा का भेद-ज्ञान रखने के कारण से 'मैं शीतरूप हूँ या उष्णरूप हूँ' इस परिणति का कर्ता नहीं होता है । वैसे ही निज शुद्धात्मा की अनुभूति से भिन्न स्वरूप जो पुद्गल-परिणाम की अवस्था तथा उसके निमित्त से होनेवाले सुख या दुख के अनुभव का और अपने शुद्ध-आत्मा की भावना से उत्पन्न सुख के अनुभव का भेद-ज्ञान का अभ्यास रखने के कारण पर और आत्मा का भेद ज्ञान होने पर राग-द्वेष-मोहरूप परिणाम को नहीं करता है वह नूतन कर्मों का कर्ता नहीं होता है । </p><br><p>इससे यह बात सिद्ध हुई कि ज्ञान से कर्मों का बंध नहीं होता है ॥१००॥</p></font></td>
      </tbody></table></div>
</body>
</html>
