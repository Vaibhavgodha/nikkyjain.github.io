<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='229-230.html'><img src='../../../../../images/common/prev.jpg' id=next height=50 width=50/></a>
      <a href='234-238.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब पूर्व-बद्ध कर्मों की निर्जरा न होकर, किस प्रकार मोक्ष होगा ? इस प्रश्न का उत्तर देते हैं --</font></div>
    <h3 class=mainTitle align=center><font color=maroon> ﻿णागफणीए मूलं णाइणितोएण गब्भणागेण<br>णागं होइ सुवण्णं धम्मंत्तं भच्छवाएण ॥२३१॥<br>कम्मं हवेइ किट्टं रागादि कालिया अह विभाओ<br>सम्मत्तणाणचरणं परमोसहमिदि वियाणाहि ॥२३२॥<br>झाणं हवेइ अग्गी तवयरणं भत्तली समक्खादो<br>जीवो हवेइ लोहं धमियव्वो परमजोईहिं ॥२३३॥<br> </font></h3>
  <div class=bottomContainer id=bottomTxt154 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[णागफणीए मूलं]</b> नागफणी की जड़, हथिनी का मूत्र, <b>[णागं होइ भच्छवाएण]</b> सिन्दूर एवं सीसा नामक धातु को धौंकनी से <b>[धम्मंत्तं]</b> धौंक कर अग्नि पर तपाने से <b>[सुवण्णं]</b> सुवर्ण बन जाता है ।<br><b>[कम्मं हवेइ किट्टं]</b> कर्म कीट है, <b>[रागादि कालिया अह विभाओ]</b> रागादि कालिमा है, <b>[सम्मत्तणाणचरणं परमोसहमिदि]</b> सम्यग्दर्शन-ज्ञान-चारित्र परम औषधि है, <b>[झाणं हवेइ अग्गी]</b> ध्यान को अग्नि <b>[वियाणाहि]</b> जानो, <b>[तवयरणं भत्तली समक्खादो]</b> बारह प्रकार का तप धौंकनी है, <b>[जीवो हवेइ लो]</b> जीव लोहा है ।<br>मुक्ति की प्राप्ति के लिए <b>[हं]</b> उक्त धौंकनी को <b>[धमियव्वो परमजोईहिं]</b> परमयोगियों को धौंकना चाहिए ।<br></div>
    <div class=tikaTopContainer><b><br> टीका : 
    <span id=teeka0 class=gatha231-233 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha231-233-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿नागफणी, थूहर की जड़, हथिनी का मूल, गर्भनाग अर्थात् सिन्दूर-द्रव्य और नाग अर्थात् सीसा धातु इनको धोंकनी से अग्नि पर तपाने पर यदि पुण्योदय हो तो स्वर्ण बन जाता है ॥२३१॥ वैसे ही <ul><li>द्रव्य-कर्म तो कीट है, <li>रागादि-विभाव-परिणाम कालिका है, <li>भेदाभेद-रूप सम्यग्दर्शन-ज्ञान-चारित्र नाम की परमौषधि है ऐसा जानो । <li>वीतराग-विकल्प-रहित-समाधि ध्यान है वही अग्नि है और <li>आसन्न-भव्य-जीवरूप लोहा है । </ul>उस भव्य <b>[लोहे]</b> का पूर्वोक्त सम्यक्त्वादि-रूप <b>[औषध]</b> तथा ध्यान-रूप <b>[अग्नि]</b> के साथ संयोग मिलाकर परम-योगी लोगों को बारह प्रकार के तपश्चरण-रूप <b>[धमनी]</b> में धमना चाहिये इस प्रकार करने से जैसे लोहा स्वर्ण बन जाता है वैसे ही मोक्ष भी हो जाता है । इसमें भट्ट और चार्वाक मत वालों को सन्देह नहीं करना चाहिये ॥२३२-२३३॥</p></font></td>
      </tbody></table></div>
</body>
</html>
