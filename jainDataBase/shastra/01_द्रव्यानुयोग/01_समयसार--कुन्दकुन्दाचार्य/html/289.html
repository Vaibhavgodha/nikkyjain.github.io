<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='288.html'><img src='../../../../../images/common/prev.jpg' id=next height=50 width=50/></a>
      <a href='290.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अध्यवसान के पर्यायवाची </font></div>
    <h3 class=mainTitle align=center><font color=maroon> ﻿बुद्धी ववसाओ वि य अज्झवसाणं मदी य विण्णाणं (२७१)<br>एक्कट्ठमेव सव्वं चित्तं भावो य परिणामो ॥२८९॥<br> </font></h3>
  <div class=bottomContainer id=bottomTxt177 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[बुद्धी]</b> बुद्धि, <b>[ववसाओ वि य]</b> और व्यवसाय भी, <b>[अज्झवसाणं]</b> अध्यवसान, <b>[मदी य]</b> मति और <b>[विण्णाणं]</b> विज्ञान, <b>[चित्तं]</b> चित्त, <b>[भावो य परिणामो]</b> भाव और परिणाम - <b>[एक्कट्ठमेव सव्वं]</b> ये सब एकार्थवाची (<font color=DarkSlateGray>पर्यायवाची</font>) हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha289 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha289 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha289-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿बुद्धिर्व्यवसायोऽपि च अध्यवसानं मतिश्च विज्ञानम्<br>एकार्थेव सर्वं चित्तं भावश्च परिणाम: ॥२७१॥<br><br>स्वपरयोरविवेके सति जीवस्याध्यवसितिमात्रमध्यवसानं; तदेव च बोधनमात्रत्वाद्‌बुद्धि:, व्यव-सानमात्रत्वाद्वय्यवसाय:, मननमात्रत्वान्मति:, विज्ञप्तिमात्रत्वाद्विज्ञानं, चेतनामात्रत्वाच्चित्तं, चितो भवनमात्रत्वाद्‌भाव:, चित: परिणमनमात्रत्वात्परिणाम: ॥२७१॥</font></span><br></font></b><br><br><font color=darkBlue><div class=teekaPadya align=center>व्यवसाय बुद्धी मती अध्यवसान अर विज्ञान भी<br>एकार्थवाचक हैं सभी ये भाव चित परिणाम भी ॥२७१॥</div><br><p>स्व-पर का अविवेक होने पर जीव <ul><li>अध्यवसिति-मात्र अध्यवसान है और <li>वही बोधन-मात्रत्व से बुद्धि है, <li>व्यवसान-मात्रत्व से व्यवसाय है, <li>मनन-मात्रत्व से मति है, <li>विज्ञप्ति-मात्रत्व से विज्ञान है, <li>चेतन-मात्रत्व से चित्त है, <li>चेतन के भवन-मात्रत्व से भाव है, <li>चेतन के परिणमन-मात्रत्व से परिणाम है ।</ul></p><br><p>(<font color=DarkSlateGray>कलश--शार्दूलविक्रीडित</font>)<br>सर्वत्राध्यवसानमेवमखिलं त्याज्यं यदुक्तं जिनै-<br>स्तन्मन्ये व्यवहार एव निखिलोऽप्यन्याश्रयस्त्याजित: ।<br>सम्यङ्निश्चयमेकमेव तदमी निष्कंपमाक्रम्य किं<br>शुद्धज्ञानघने महिम्नि न निजे बध्नंति संतो धृतिम् ॥१७३॥<br>(<font color=DarkSlateGray>हिंदी--अडिल्ल</font>)<br>सब ही अध्यवसान त्यागने योग्य हैं,<br>यह जो बात विशेष जिनेश्वर ने कही ।<br>इसका तो स्पष्ट अर्थ यह जानिये,<br>अन्याश्रित व्यवहार त्यागने योग्य है ॥<br>परमशुद्धनिश्चयनय का जो ज्ञेय है,<br>शुद्ध निजातमराम एक ही ध्येय है ।<br>यदि ऐसी है बात तो मुनिजन क्यों नहीं,<br>शुद्धज्ञानघन आतम में निश्चल रहें ॥१७३॥<br>आचार्यदेव कहते हैं कि जिनेन्द्र भगवान ने जो यह कहा है कि सर्वपदार्थों के आश्रय से होनेवाले सभी अध्यवसानभाव त्यागने योग्य हैं; इसका आशय हम यह मानते हैं कि उन्होंने पर के आश्रय से उत्पन्न होनेवाले सम्पूर्ण व्यवहार को ही छुड़ाया है । ऐसी स्थिति में ऐसा विचार आता है कि जब ऐसी बात है तो फिर सन्त लोग एक सम्यक् निश्चय को ही अंगीकार करके शुद्धज्ञानघनस्वरूप निज महिमा में, अपने आत्मस्वरूप में स्थिरता को क्यों धारण नहीं करते ?</p><br><p>तात्पर्य यह है कि ऐसी स्थिति में सन्तों को तो स्वभाव में ही स्थिर रहना चाहिए, उनके लिए तो एकमात्र यही कर्तव्य है ।</p></font></td>
    <td id=gatha289-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब आगे की गाथा में आचार्यदेव अध्यवसान के पर्याय नाम गिनाते हैं --</p><br><p><ul><li>बोधन अर्थात जाननमात्र सो बुद्धि; <li>व्यवसानं अर्थात् जानने मात्र के रूप में व्यवसाय सो व्यवसाय; <li>अध्यवसान अर्थात् समझ लेना सो अध्यवसाय ;<li>मननं अर्थात् मान लेना स्वीकार करना सो मति; <li>विज्ञान जिसके द्वारा जाने सो विज्ञान; <li>चिन्तनं अर्थात् स्मरण करना वह चित्त; <li>भवनं अर्थात चेतना का होना सो भाव; <li>परिणमनं अर्थात चेतना का रूपान्तर में होना सो परिणाम । </ul>इस प्रकार यहाँ शब्द भेद तो है किन्तु अर्थ भेद नहीं है । यदि समभिरूढ़नय से देखें तो इन सव का अर्थ अध्यवसान ही होता है जैसे कि इन्द्र, शक्र और पुरन्दर का एक ही देवराज ऐसा अर्थ होता है ॥२८९॥</p><br><p>इस प्रकार व्रतों के द्वारा पुण्य होता है और अव्रतों के द्वारा पाप, इस प्रकार का कथन दो गाथाओं में हुआ । उसी का विशेष वर्णन करने के लिये बाह्य-वस्तु रागादिरूप अध्यवसान का कारण होती है और रागादिरूप अध्यवसान ही बन्ध का कारण होता है, इस प्रकार के कथन को मुख्य लेकर शेष तेरह गाथायें हुई' । इस प्रकार पन्द्रह गाथाओं में यह चतुर्थ स्थल पूर्ण हुआ ।</p></font></td>
      </tbody></table></div>
</body>
</html>
