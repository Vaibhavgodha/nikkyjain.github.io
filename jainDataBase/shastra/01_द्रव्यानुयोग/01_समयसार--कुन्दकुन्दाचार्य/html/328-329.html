<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='327.html'><img src='../../../../../images/common/prev.jpg' id=next height=50 width=50/></a>
      <a href='330-333.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿परमार्थ से प्रतिक्रमण विष-कुम्भ, अप्रतिक्रमण अमृत-कुम्भ</font></div>
    <h3 class=mainTitle align=center><font color=maroon> ﻿पडिकमणं पडिसरणं परिहारो धारणा णियत्ती य (३०६)<br>णिंदा गरहा सोही अट्ठविहो होदि विसकुंभो ॥३२८॥<br>अप्पडिकमणप्पडिसरणं अप्परिहारो अधारणा चेव (३०७)<br>अणियत्ती य अणिंदागरहासोही अमयकुंभो ॥३२९॥<br> </font></h3>
  <div class=bottomContainer id=bottomTxt195 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[पडिकमणं]</b> प्रतिक्रमण, <b>[पडिसरणं]</b> प्रतिसरण, <b>[परिहारो]</b> परिहार, <b>[धारणा]</b> धारणा, <b>[णियत्ती य]</b> और निवृत्ति, <b>[णिंदा गरहा]</b> निन्दा, गर्हा और <b>[सोही]</b> शुद्धि - ये <b>[अट्ठविहो]</b> आठ प्रकार का <b>[होदि विसकुंभो]</b> विषकुंभ होता हैं ।<br><b>[अप्पडिकमणप्पडिसरणं]</b> अप्रतिक्रमण, अप्रतिसरण, <b>[अप्परिहारो]</b> अपरिहार, <b>[अधारणा चेव]</b> और अधारणा, <b>[अणियत्ती य]</b> और अनिवृत्ति, <b>[अणिंदागरहासोही]</b> अनिन्दा, अगर्हा और अशुद्धि - ये (<font color=DarkSlateGray>आठ प्रकार के</font>) <b>[अमयकुंभो]</b> अमृतकुंभ हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha328-329 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha328-329 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha328-329-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿प्रतिक्रमणं प्रतिसरणं परिहारो धारणा निवृत्तिश्च<br>निंदा गर्हा शुद्धि: अष्टविधो भवति विषकुम्भ: ॥३०६॥<br>अप्रतिक्रमणमप्रतिसरणमपरिहारोऽधारणा चैव<br>अनिवृत्ति-श्चानिंदा-ऽगर्हा-ऽशुद्धि-रमृत-कुम्भ: ॥३०७॥<br><br>यस्तावदज्ञानिजनसाधारणोऽप्रतिक्रमणादि: स शुद्धात्मसिद्धय्यभावस्वभावत्वेन स्वयमेवापराध-त्वाद्विषकुम्भ एव; किं तस्य विचारेण ?<br>यस्तु द्रव्यरूप: प्रतिक्रमणादि: स सर्वापराधविषदोषापकर्षणसमर्थत्वेनामृतकुम्भोऽपि प्रति-क्रमणाप्रतिक्रमणादिविलक्षणाप्रतिक्रमणादिरूपां तार्तीयीकीं भूमिमपश्यत: स्वकार्यकरणासमर्थ-त्वेन विपक्षकार्यकारित्वाद्विषकुम्भ एव स्यात्‌ ।<br>अप्रतिक्रमणादिरूपा तृतीया भूमिस्तु स्वयं शुद्धात्मसिद्धिरूपत्वेन सर्वापराधविषदोषाणां सर्वंकषत्वात्‌ साक्षात्स्वयममृतकुम्भो भवतीति व्यवहारेण द्रव्यप्रतिक्रमणादेरपि अमृतकुम्भत्वं साधयति ।<br>तयैव च निरपराधो भवति चेतयिता । तदभावे द्रव्यप्रतिक्रमणादिरप्यपराध एव । अतस्तृतीयभूमि-कयैव निरपराधत्वमित्यवतिष्ठते । तत्प्राप्त्यर्थ एवायं द्रव्यप्रतिक्रमणादि: ।<br>ततो मेति मंस्था यत्प्रतिक्रमणादीन्‌ श्रुतिस्त्याजयति, किंतु द्रव्यप्रतिक्रमणादिना न मुंचति, अन्यदपि प्रतिक्रमणाप्रतिक्रमणाद्यगोचराप्रतिक्रमणादिरूपं शुद्धात्मसिद्धिलक्षणमतिदुष्करं किमपि कारयति ।<br>वक्ष्यते चात्रैव <br>कम्मं जं पुव्वकयं सुहासुहमणेयवित्थरविसेसं ।<br>तत्ते णियत्तदे अप्पयं तु जो सो पडिक्कमणं ॥इत्यादि ॥३०६-३०७॥</font></span><br></font></b><br><br><font color=darkBlue><div class=teekaPadya align=center>प्रतिक्रमण अर प्रतिसरण परिहार निवृत्ति धारणा ।<br>निन्दा गरहा और शुद्धि अष्टविध विषकुंभ हैं ॥३०६॥<br>अप्रतिक्रमण अप्रतिसरण अर अपरिहार अधारणा ।<br>अनिन्दा अनिवृत्त्यशुद्धि अगर्हा अमृतकुंभ हैं ॥३०७॥</div><br><p>सबसे पहली बात तो यह है कि अज्ञानीजनों में पाये जानेवाले अप्रतिक्रमणादि तो शुद्धात्मा की सिद्धि के अभावरूप स्वभाववाले होने से स्वयमेव ही अपराधस्वरूप हैं; इसलिए वे (<font color=DarkSlateGray>अज्ञानी के अप्रतिक्रमणादि</font>) तो विषकुंभ ही हैं; उनके संबंध में विचार करने से क्या प्रयोजन है ?</p><br><p>तात्पर्य यह है कि यहाँ अज्ञानी के अप्रतिक्रमणादि को अमृतकुंभ नहीं कहा जा रहा है; क्योंकि वे तो स्पष्टरूप से विषकुंभ ही हैं, हेय ही हैं, त्यागने योग्य ही हैं, बंध के ही कारण हैं ।</p><br><p>जो द्रव्यरूप प्रतिक्रमणादि हैं, वे सम्पूर्ण अपराधरूपी विष के दोष को क्रमश: कम करने में समर्थ होने से व्यवहार-आचार सूत्र के कथनानुसार अमृतकुंभरूप होने पर भी प्रतिक्रमण और अप्रतिक्रमण - इन दोनों से विलक्षण ऐसी अप्रतिक्रमणादिरूप तीसरी भूमिका को न देख पानेवाले पुरुषों को वे द्रव्यप्रतिक्रमणादि अपना कार्य करने में असमर्थ होने एवं विपक्ष (<font color=DarkSlateGray>बन्ध</font>) का कार्य करनेवाले होने से विषकुंभ ही हैं ।</p><br><p>अप्रतिक्रमणादिरूप तीसरी भूमि स्वयं शुद्धात्मा की सिद्धिरूप होने के कारण समस्त अपराधरूपी विष के दोषों को सर्वथा नष्ट करनेवाली होने से स्वयं साक्षात् अमृतकुंभ है । इस प्रकार वह तीसरी भूमि व्यवहार से द्रव्यप्रतिक्रमणादि को भी अमृतकुंभत्व साधती है ।</p><br><p>उस तीसरी भूमि से ही आत्मा निरपराध होता है । उस तीसरी भूमि के अभाव में द्रव्यप्रतिक्रमणादि भी अपराध ही हैं; इसलिए यह सिद्ध होता है कि तीसरी भूमि से ही निरपराधत्व है । उसकी प्राप्ति के लिए ये द्रव्यप्रतिक्रमणादि हैं ।</p><br><p>उक्त वस्तुस्थिति के संदर्भ में ऐसा नहीं माना जाना चाहिए कि यह शास्त्र (<font color=DarkSlateGray>समयसार</font>) द्रव्य-प्रतिक्रमणादि को छुड़ाता है ।</p><br><p>यदि ऐसा नहीं है तो फिर क्या कहता है यह शास्त्र ?</p><br><p>इस शास्त्र का कहना तो यह है कि यहाँ द्रव्यप्रतिक्रमणादि को छोड़ने की बात नहीं कही जा रही है; अपितु यह कहा जा रहा है कि इन द्रव्यप्रतिक्रमणादि के अतिरिक्त भी इन प्रतिक्रमणादि और अप्रतिक्रमणादि से अगोचर अन्य अप्रतिक्रमणादि हैं; जो शुद्धात्मा की सिद्धिरूप अतिदुष्कर कुछ करवाता है ।</p><br><p>इस ग्रन्थ में ही आगे कहेंगे कि -<br>कम्मं जं पुव्वकयं सुहासुहमणेयवित्थरविसेसं ।<br>तत्तो णियत्तदे अप्पयं तु जो सो पडिक्कमणं ॥इत्यादि ॥३०६-३०७॥</p></font></td>
    <td id=gatha328-329-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[पडिकमणमित्यादि । पडिकमणं]</b> -- किये हुए दोषों का निराकरण करना, <b>[पडिसरणं]</b> -- सम्यक्त्वादि गुणों में प्रवृत्त होना, <b>[पडिहरणं]</b> -- मिथ्यात्व तथा रागादि दोषों का निवारण करना, <b>[धारणा]</b> -- पंच-नमस्कार आदि मंत्र तथा प्रतिमा आदि बाह्य-द्रव्य के आलम्बन से चित्त को स्थिर करना, <b>[णियत्तीय]</b> -- बहिरंग-विषय-कषायादि में जो इच्छा-युक्त चित्त होता है उसका निवारण करना, <b>[निंदा]</b> -- अपने आपकी साक्षी से दोषों का प्रकट करना, <b>[गरुहा]</b> -- गुरु की साक्षी से दोषों को प्रकट करना, <b>[सोहीय]</b> -- कोई भी प्रकार का दोष हो जाने पर प्रायश्चित लेकर उसका शोधन करना । इन आठ शुभ-विकल्पों वाला शुभोपयोग यद्यपि मिथ्यात्वादि-विषय-कषाय-परिणितिरूप अशुभोपयोग की अपेक्षा तो विकल्प-सहित सराग-चारित्र की अवस्था में तो अमृत-कुंभ ही है । तो भी जो अवस्था राग-द्वेष और मोह-भाव तथा ख्याति, पूजा, लाभ व देखे हुए, सुने हुए और अनुभूति में आये हुए ऐसे भोगों की आकांक्षारूप-निदानबंध इत्यादि समस्त पर-द्रव्यों के आलंबन से होनेवाले सब ही प्रकार के विभाव परिणामों से शून्य है तथा जो चिदानंदैक स्वभाववाले विशुद्ध-आत्मा के आलंबन से भरी और निर्विकल्परूप-शुद्धोपयोग लक्षण वाली अवस्था है एवं जो '<b>[अपडिकमणं]</b>' इत्यादि गाथा में कहे हुये क्रम से ज्ञानीजनों के द्वारा आश्रय करने योग्य जो निश्चय-प्रतिक्रमणादि रूप जो तीसरी अवस्था है उसकी अपेक्षा लिये हुये जो वीतराग-चारित्र में स्थित हो रहे हैं, उन लोगों के लिये तो उपर्युक्त द्रव्य-प्रतिक्रमणादि विष-कुंभ ही हैं । इसका स्पष्टीकरण इस प्रकार है -- </p><br><p>अप्रतिक्रमण दो प्रकार है एक तो ज्ञानीजनों के आश्रय-रूप दूसरा अज्ञानी लोगों के द्वारा आश्रित । उसमें अज्ञानी जनाश्रित अप्रतिक्रमण तो विषय-कषाय की परिणति-रूप होता है किन्तु ज्ञानी जनाश्रित अप्रतिक्रमण तो शुद्धात्मा के समीचीन श्रद्धान, ज्ञान और अनुष्ठान-रूप त्रिगुप्तिमय होता है । वह ज्ञानी जनाश्रित अप्रतिक्रमण यद्यपि सराग-चारित्र है लक्षण जिसका, ऐसे शुभोपयोग की अपेक्षा तो अप्रतिक्रमण कहा जाता है किन्तु वीतराग-चारित्र की अपेक्षा उसी का नाम निश्चय-प्रतिक्रमण है क्योंकि वही शुभ और अशुभ आस्रव-रूप दोष के निराकरण रूप होता है इसलिये यही निश्चय-प्रतिक्रमण है । यह व्यवहार-प्रतिक्रमण की अपेक्षा अप्रतिक्रमण शब्द के द्वारा कहा जाकर भी ज्ञानी-जनों के लिये मोक्ष का कारण होता है ।</p><br><p>व्यवहार-प्रतिक्रमण यदि शुद्धात्मा को उपादेय मानकर निश्चय-प्रतिक्रमण का साधक होने से विषय-कषायों से बचने के लिये करता है तो वह परम्परा से मोक्ष का कारण होता है अन्यथा वह स्वर्गादि के सुख का निमित्त-भूत पुण्य का ही कारण होता है । अज्ञानी-जन संबंधी अप्रतिक्रमण तो मिथ्यात्व और विषय कषायों को परिणति रूप होने से नरकादि के दु:ख का ही कारण है ।</p><br><p>इस प्रकार प्रतिक्रमण आदि अष्ट विकल्प रूप शुभोपयोग यद्यपि सविकल्प अवस्था में अमृत-कुंभ होता है तो भी सुख-दुख आदि में समता-भावमय परमोपेक्षारूप-संयम की अपेक्षा से तो वह विष-कुंभ ही है । इस प्रकार के व्याखयान की मुख्यता से इस चतुर्थ स्थल में छह गाथायें हुई ॥३२८-३२९॥</p><br><p>वहाँ इस प्रकार श्रंगार रहित पात्र के समान रागादि-रहित शान्तरस में परिणत शुद्धात्मा के रूप में मोक्ष भी यहाँ से चला गया ।</p><br><p>इति श्री जयसेनाचार्य की बनाई शुद्धात्मा की अनुभूति रूप लक्षण वाली श्री समयसार की तात्पर्यवत्ति नाम की टीका के हिन्दी अनुवाद में बाईस गाथाओं द्वारा चार अन्तराधिकारों में यह नवम मोक्ष नाम का अधिकार समाप्त हुआ ।</p></font></td>
      </tbody></table></div>
</body>
</html>
