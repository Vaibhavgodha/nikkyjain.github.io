<!DOCTYPE html>
    <html>
    <head>
    	<meta charset="utf-8">
    	<meta name="viewport" content="width=device-width, initial-scale=1">
      <title>समयसार--कुन्दकुन्दाचार्य</title>
      <link rel="icon" type="image/png" href='../../../../../images/default/jainFlag-short.jpg'/>
      <link rel="stylesheet" href='../../../../../css/myJqueryMobile.css'>
      <link rel="stylesheet" href='../../../../../js/jquery-mobile/1.5-alpha/css/themes/default/jquery.mobile.css'>
      <script type="text/javascript" src='../../../../../js/jquery.js'></script>
      <script type="text/javascript" src='../../../../../js/jquery-mobile/1.5-alpha/jquery.mobile.js'></script>
      <script type="text/javascript" src='../../../../../js/myFontSzCtrl.js'></script>
      <script type="text/javascript" src='myItem.js'></script>
      <style>
        body {
          background-color: #fcf5e8;
        }
        a {
          text-decoration: none !important;
        }
        .hdr {
          font-size: 5vw;
          color : darkred;
          font-weight:bold;
        }
        .index {
          color:blue;
          float:right;
        }
        hr {
          border: none;
          height: 3px;
          color: #333;
          background-color: #333;
          width:50%;
        }
        a, a:visited, a:hover, a:active {
          color: inherit;
        }
        $('select option:even').css({'color': 'red'})
        $('select option:odd').css({'color': 'blue'})
      </style>
    </head>
    <body>
    <div align=center><a href='../../../../../index.html' rel=external><img src='../../../../../images/jain-saint.jpg' width=8%></img></a></div><br>
    <a href='327.html' rel=external><img src='../../../../../images/common/prev.jpg' height=50 width=50/></a><a href='330-333.html' rel=external style='float: right'><img src='../../../../../images/common/next.jpg' height=50 width=50/></a>  <div data-role='navbar'>
    <ul>

        <li>
          <select name='select-native-0' class='teekakaar' id='select-native-0' >
              <option disabled=disabled selected=true>अमृतचंद्राचार्य</option>
      </select>
    </li>

        <li>
          <select name='select-native-1' class='teekakaar' id='select-native-1' >
              <option disabled=disabled selected=true>जयसेनाचार्य</option>
      </select>
    </li>

        <li>
          <select name='select-native-2' class='teekakaar' id='select-native-2' >
              <option disabled=disabled selected=true>notes</option>
      </select>
    </li>
      </ul>
    </div>
    <br><div class=title id=gatha-328-329><span class=incFontSz>+ </span><a href=#index>
﻿परमार्थ से प्रतिक्रमण विष-कुम्भ, अप्रतिक्रमण अमृत-कुम्भ</a><span class=decFontSz> -</span></div>
   <div class=gatha>﻿पडिकमणं पडिसरणं परिहारो धारणा णियत्ती य (३०६)<br>णिंदा गरहा सोही अट्ठविहो होदि विसकुंभो ॥३२८॥<br>अप्पडिकमणप्पडिसरणं अप्परिहारो अधारणा चेव (३०७)<br>अणियत्ती य अणिंदागरहासोही अमयकुंभो ॥३२९॥</div>
    <div class=gadya>﻿प्रतिक्रमण अर प्रतिसरण परिहार निवृत्ति धारणा ।<br>निन्दा गरहा और शुद्धि अष्टविध विषकुंभ हैं ॥३०६॥<br>अप्रतिक्रमण अप्रतिसरण अर अपरिहार अधारणा ।<br>अनिन्दा अनिवृत्त्यशुद्धि अगर्हा अमृतकुंभ हैं ॥३०७॥<br></div>
    <div class=arth><b><font color=darkmagenta>अन्वयार्थ : </font></b>﻿<b><font color=darkRed>[पडिकमणं]</font></b> प्रतिक्रमण, <b><font color=darkRed>[पडिसरणं]</font></b> प्रतिसरण, <b><font color=darkRed>[परिहारो]</font></b> परिहार, <b><font color=darkRed>[धारणा]</font></b> धारणा, <b><font color=darkRed>[णियत्ती य]</font></b> और निवृत्ति, <b><font color=darkRed>[णिंदा गरहा]</font></b> निन्दा, गर्हा और <b><font color=darkRed>[सोही]</font></b> शुद्धि - ये <b><font color=darkRed>[अट्ठविहो]</font></b> आठ प्रकार का <b><font color=darkRed>[होदि विसकुंभो]</font></b> विषकुंभ होता हैं ।<br><b><font color=darkRed>[अप्पडिकमणप्पडिसरणं]</font></b> अप्रतिक्रमण, अप्रतिसरण, <b><font color=darkRed>[अप्परिहारो]</font></b> अपरिहार, <b><font color=darkRed>[अधारणा चेव]</font></b> और अधारणा, <b><font color=darkRed>[अणियत्ती य]</font></b> और अनिवृत्ति, <b><font color=darkRed>[अणिंदागरहासोही]</font></b> अनिन्दा, अगर्हा और अशुद्धि - ये <span class=comment>(आठ प्रकार के)</span> <b><font color=darkRed>[अमयकुंभो]</font></b> अमृतकुंभ हैं ।</div>
  <br><div class=teekakaar>
    <span onclick='toggleTeeka("0")' class=teeka0>&nbsp;&nbsp;अमृतचंद्राचार्य</span>&nbsp;
    <span onclick='toggleTeeka("1")' class=teeka1>&nbsp;&nbsp;जयसेनाचार्य</span>&nbsp;
    <span onclick='toggleTeeka("2")' class=teeka2>&nbsp;&nbsp;notes</span>&nbsp;
  </div>
  <br><table width=90% align=center>
    <tr><td><div id=teeka0 class=teeka><b><font color=darkgreen>अमृतचंद्राचार्य :</font></b> <br><br>﻿सबसे पहली बात तो यह है कि अज्ञानीजनों में पाये जानेवाले अप्रतिक्रमणादि तो शुद्धात्मा की सिद्धि के अभावरूप स्वभाववाले होने से स्वयमेव ही अपराधस्वरूप हैं; इसलिए वे <font color=DarkSlateGray>(अज्ञानी के अप्रतिक्रमणादि)</font> तो विषकुंभ ही हैं; उनके संबंध में विचार करने से क्या प्रयोजन है ?<br><br>
तात्पर्य यह है कि यहाँ अज्ञानी के अप्रतिक्रमणादि को अमृतकुंभ नहीं कहा जा रहा है; क्योंकि वे तो स्पष्टरूप से विषकुंभ ही हैं, हेय ही हैं, त्यागने योग्य ही हैं, बंध के ही कारण हैं ।<br><br>
जो द्रव्यरूप प्रतिक्रमणादि हैं, वे सम्पूर्ण अपराधरूपी विष के दोष को क्रमश: कम करने में समर्थ होने से व्यवहार-आचार सूत्र के कथनानुसार अमृतकुंभरूप होने पर भी प्रतिक्रमण और अप्रतिक्रमण - इन दोनों से विलक्षण ऐसी अप्रतिक्रमणादिरूप तीसरी भूमिका को न देख पानेवाले पुरुषों को वे द्रव्य-प्रतिक्रमणादि अपना कार्य करने में असमर्थ होने एवं विपक्ष <font color=DarkSlateGray>(बन्ध)</font> का कार्य करनेवाले होने से विषकुंभ ही हैं ।<br><br>
अप्रतिक्रमणादिरूप तीसरी भूमि स्वयं शुद्धात्मा की सिद्धिरूप होने के कारण समस्त अपराधरूपी विष के दोषों को सर्वथा नष्ट करनेवाली होने से स्वयं साक्षात् अमृतकुंभ है । इस प्रकार वह तीसरी भूमि व्यवहार से द्रव्यप्रतिक्रमणादि को भी अमृतकुंभत्व साधती है ।<br><br>
उस तीसरी भूमि से ही आत्मा निरपराध होता है । उस तीसरी भूमि के अभाव में द्रव्य-प्रतिक्रमणादि भी अपराध ही हैं; इसलिए यह सिद्ध होता है कि तीसरी भूमि से ही निरपराधत्व है । उसकी प्राप्ति के लिए ये द्रव्य-प्रतिक्रमणादि हैं ।<br><br>
उक्त वस्तु-स्थिति के संदर्भ में ऐसा नहीं माना जाना चाहिए कि यह शास्त्र <font color=DarkSlateGray>(समयसार)</font> द्रव्य-प्रतिक्रमणादि को छुड़ाता है ।<br><br>
यदि ऐसा नहीं है तो फिर क्या कहता है यह शास्त्र ?<br><br>
इस शास्त्र का कहना तो यह है कि यहाँ द्रव्य-प्रतिक्रमणादि को छोड़ने की बात नहीं कही जा रही है; अपितु यह कहा जा रहा है कि इन द्रव्य-प्रतिक्रमणादि के अतिरिक्त भी इन प्रतिक्रमणादि और अप्रतिक्रमणादि से अगोचर अन्य अप्रतिक्रमणादि हैं; जो शुद्धात्मा की सिद्धिरूप अतिदुष्कर कुछ करवाता है ।<br><br>
इस ग्रन्थ में ही आगे कहेंगे कि -<br><br>
<b><div align=center>कम्मं जं पुव्वकयं सुहासुहमणेयवित्थरविसेसं ।<br>
तत्तो णियत्तदे अप्पयं तु जो सो पडिक्कमणं ॥इत्यादि.. ॥३०६-३०७॥</div></b>
       </div>
    </td></tr>
    <tr><td><div id=teeka1 class=teeka><b><font color=darkgreen>जयसेनाचार्य :</font></b> <br><br>﻿<b>[<font color=maroon>पडिकमणमित्यादि । पडिकमणं</font>]</b> -- किये हुए दोषों का निराकरण करना, <b>[<font color=maroon>पडिसरणं</font>]</b> -- सम्यक्त्वादि गुणों में प्रवृत्त होना, <b>[<font color=maroon>पडिहरणं</font>]</b> -- मिथ्यात्व तथा रागादि दोषों का निवारण करना, <b>[<font color=maroon>धारणा</font>]</b> -- पंच-नमस्कार आदि मंत्र तथा प्रतिमा आदि बाह्य-द्रव्य के आलम्बन से चित्त को स्थिर करना, <b>[<font color=maroon>णियत्तीय</font>]</b> -- बहिरंग-विषय-कषायादि में जो इच्छा-युक्त चित्त होता है उसका निवारण करना, <b>[<font color=maroon>निंदा</font>]</b> -- अपने आपकी साक्षी से दोषों का प्रकट करना, <b>[<font color=maroon>गरुहा</font>]</b> -- गुरु की साक्षी से दोषों को प्रकट करना, <b>[<font color=maroon>सोहीय</font>]</b> -- कोई भी प्रकार का दोष हो जाने पर प्रायश्चित लेकर उसका शोधन करना । इन आठ शुभ-विकल्पों वाला शुभोपयोग यद्यपि मिथ्यात्वादि-विषय-कषाय-परिणितिरूप अशुभोपयोग की अपेक्षा तो विकल्प-सहित सराग-चारित्र की अवस्था में तो अमृत-कुंभ ही है । तो भी जो अवस्था राग-द्वेष और मोह-भाव तथा ख्याति, पूजा, लाभ व देखे हुए, सुने हुए और अनुभूति में आये हुए ऐसे भोगों की आकांक्षारूप-निदानबंध इत्यादि समस्त पर-द्रव्यों के आलंबन से होनेवाले सब ही प्रकार के विभाव परिणामों से शून्य है तथा जो चिदानंदैक स्वभाववाले विशुद्ध-आत्मा के आलंबन से भरी और निर्विकल्परूप-शुद्धोपयोग लक्षण वाली अवस्था है एवं जो '<b>[<font color=maroon>अपडिकमणं</font>]</b>' इत्यादि गाथा में कहे हुये क्रम से ज्ञानीजनों के द्वारा आश्रय करने योग्य जो निश्चय-प्रतिक्रमणादि रूप जो तीसरी अवस्था है उसकी अपेक्षा लिये हुये जो वीतराग-चारित्र में स्थित हो रहे हैं, उन लोगों के लिये तो उपर्युक्त द्रव्य-प्रतिक्रमणादि विष-कुंभ ही हैं । इसका स्पष्टीकरण इस प्रकार है -- <br><br>
अप्रतिक्रमण दो प्रकार है एक तो ज्ञानीजनों के आश्रय-रूप दूसरा अज्ञानी लोगों के द्वारा आश्रित । उसमें अज्ञानी जनाश्रित अप्रतिक्रमण तो विषय-कषाय की परिणति-रूप होता है किन्तु ज्ञानी जनाश्रित अप्रतिक्रमण तो शुद्धात्मा के समीचीन श्रद्धान, ज्ञान और अनुष्ठान-रूप त्रिगुप्तिमय होता है । वह ज्ञानी जनाश्रित अप्रतिक्रमण यद्यपि सराग-चारित्र है लक्षण जिसका, ऐसे शुभोपयोग की अपेक्षा तो अप्रतिक्रमण कहा जाता है किन्तु वीतराग-चारित्र की अपेक्षा उसी का नाम निश्चय-प्रतिक्रमण है क्योंकि वही शुभ और अशुभ आस्रव-रूप दोष के निराकरण रूप होता है इसलिये यही निश्चय-प्रतिक्रमण है । यह व्यवहार-प्रतिक्रमण की अपेक्षा अप्रतिक्रमण शब्द के द्वारा कहा जाकर भी ज्ञानी-जनों के लिये मोक्ष का कारण होता है ।<br><br>
व्यवहार-प्रतिक्रमण यदि शुद्धात्मा को उपादेय मानकर निश्चय-प्रतिक्रमण का साधक होने से विषय-कषायों से बचने के लिये करता है तो वह परम्परा से मोक्ष का कारण होता है अन्यथा वह स्वर्गादि के सुख का निमित्त-भूत पुण्य का ही कारण होता है । अज्ञानी-जन संबंधी अप्रतिक्रमण तो मिथ्यात्व और विषय कषायों को परिणति रूप होने से नरकादि के दु:ख का ही कारण है ।<br><br>
इस प्रकार प्रतिक्रमण आदि अष्ट विकल्प रूप शुभोपयोग यद्यपि सविकल्प अवस्था में अमृत-कुंभ होता है तो भी सुख-दुख आदि में समता-भावमय परमोपेक्षारूप-संयम की अपेक्षा से तो वह विष-कुंभ ही है । इस प्रकार के व्याखयान की मुख्यता से इस चतुर्थ स्थल में छह गाथायें हुई ॥३२८-३२९॥<br><br>
वहाँ इस प्रकार श्रंगार रहित पात्र के समान रागादि-रहित शान्तरस में परिणत शुद्धात्मा के रूप में मोक्ष भी यहाँ से चला गया ।<br><br>
इति श्री जयसेनाचार्य की बनाई शुद्धात्मा की अनुभूति रूप लक्षण वाली श्री समयसार की तात्पर्यवत्ति नाम की टीका के हिन्दी अनुवाद में बाईस गाथाओं द्वारा चार अन्तराधिकारों में यह नवम मोक्ष नाम का अधिकार समाप्त हुआ ।
       </div>
    </td></tr>
  </table><br><br><br>
  </body>
</html>