<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='219.html'><img src='../../../../../images/common/prev.jpg' id=next height=50 width=50/></a>
      <a href='221.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿मत्यादि ज्ञान विशेष एक ज्ञान सामान्य के ही रूप</font></div>
    <h3 class=mainTitle align=center><font color=maroon> ﻿आभिणिसुदोधिमणकेवलं च तं होदि एक्कमेव पदं (२०४)<br>सो ऐसो परमट्ठो जं लहिदुं णिव्वुदिं जादि ॥२२०॥<br> </font></h3>
  <div class=bottomContainer id=bottomTxt149 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[आभिणिसुदोधिमणकेवलं च]</b> मतिज्ञान श्रुतज्ञान, अवधिज्ञान, मनःपर्ययज्ञान और केवलज्ञान <b>[तं होदि एक्कमेव पदं]</b> वह सब एक ज्ञान ही पद है <b>[सो ऐसो परमट्ठो]</b> यह वह परमार्थ है <b>[जं लहिदुं]</b> जिसको पाकर आत्मा <b>[णिव्वुदिं जादि]</b> मोक्ष-पद को प्राप्त होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha220 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha220 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha220-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿आभिनिबोधिक श्रुतावधिमन:पर्ययकेवलं च तद्भवत्येकमेव पदम्<br>स एष परमार्थो यं लब्ध्वा निर्वृत्तिं याति ॥२०४॥<br><br>आत्मा किल परमार्थ:, तत्तु ज्ञानम्‌; आत्मा च एक एव पदार्थ:, ततो ज्ञानमप्येकमेव पदं; यदेतत्तु ज्ञानं नामैकं पदं स एष परमार्थ: साक्षान्मोक्षोपाय: । न चाभिनिबोधिकादयो भेदा इदमेकं पदमिह भिंदन्ति तेऽपीदमेवैकं पदमभिनंदन्ति ।<br>तथाहि  यथात्र सवितुर्घनपटलावगुंठितस्य तद्विघटनानुसारेण प्राकटय्यमासादयत: प्रकाशना-तिशयभेदा न तस्य प्रकाशस्वभावं भिंदन्ति, तथा आत्मन: कर्मपटलोदयावगुंठितस्य तद्विघटना-नुसारेण प्राकटय्यमासादयतो ज्ञानातिशयभेदा न तस्य ज्ञानस्वभावं भिंद्यु:, किंतु प्रत्युत तमभिनंदेयु: ।<br>ततो निरस्तसमस्तभेदमात्मस्वभावभूतं ज्ञानमेवैकमालम्ब्यम्‌ ।<br>तदालम्बनादेव भवति पदप्राप्ति:, नश्यति भ्रांति:, भवत्यात्मलाभ:, सिध्यत्यनात्म परिहार:, न कर्म मूर्छति, न रागद्वेषमोहा उत्प्लवंते, न पुन: कर्म आस्रवति, न पुन: कर्म बध्यते, प्राग्बद्धं कर्म उपभुक्तं निर्जीर्यते, कृत्स्नकर्माभावात्‌ साक्षान्मोक्षो भवति ॥२०४॥</font></span><br></font></b><br><br><font color=darkBlue><div class=teekaPadya align=center>मतिश्रुतावधिमन:पर्यय और केवलज्ञान भी<br>सब एक पद परमार्थ हैं पा इसे जन शिवपद लहें ॥२०४॥<br></div><br><p>वास्तव में आत्मा ही परमार्थ है, परम पदार्थ है और वह ज्ञान ही है । आत्मा एक ही पदार्थ है; इसलिए ज्ञान भी एक पद है । यह ज्ञान नामक पद ही परमार्थ स्वरूप साक्षात् मोक्ष का उपाय है । मतिज्ञानादि ज्ञान के भेद इस एक पद को नहीं भेदते; किन्तु वे भी इसी एक पद का अभिनन्दन करते हैं । अब इसी बात को सोदाहरण स्पष्ट करते हैं - जिसप्रकार इस जगत में बादलों से ढंका हुआ सूर्य बादलों के विघटन के अनुसार प्रगटता को प्राप्त होता है और उस सूर्य के प्रकाश करने की हीनाधिकतारूप भेद, उसके सामान्य प्रकाशस्वभाव को नहीं भेदते; उसीप्रकार कर्मपटल के उदय से ढका हुआ आत्मा, कर्म के विघटन (<font color=DarkSlateGray>क्षयोपशम</font>) के अनुसार प्रगटता को प्राप्त होता है और उस ज्ञान के हीनाधिकतारूप भेद उसके सामान्य ज्ञान-स्वभाव को नहीं भेदते, प्रत्युत अभिनन्दन करते हैं ।</p><br><p>इसलिए समस्त भेदों से पार आत्म-स्वभावभूत एक ज्ञान का ही अवलम्बन करना चाहिए । उस ज्ञान के अवलम्बन से निजपद की प्राप्ति होती है, भ्रान्ति का नाश होता है, आत्मा का लाभ और अनात्मा का परिहार होता है । ऐसा होने पर कर्म मूर्च्छित नहीं करते, राग-द्वेष-मोह उत्पन्न नहीं होते । राग-द्वेष-मोह के बिना कर्मों का आस्रव नहीं होता । आस्रव न होने से फिर कर्म-बन्ध भी नहीं होता और पूर्वबद्ध कर्म उपभुक्त होते हुए निर्जरित हो जाते हैं; तब सभी कर्मों का अभाव हो जाने से साक्षात् मोक्ष हो जाता है ।</p><br><p>(<font color=DarkSlateGray>कलश--शार्दूलविक्रीडित</font>)<br>अच्छाच्छा: स्वयमुच्छलंति यदिमा: संवेदनव्यक्तयो<br>निष्पीताखिलभावमंडलरसप्राग्भारमत्ता इव ।<br>यस्याभिन्नरस: स एष भगवानेकोऽप्यनेकीभवन्<br>वल्गत्युत्कलिकाभिरद्भुतनिधिश्चैतन्यरत्नाकर: ॥१४१॥<br>(<font color=DarkSlateGray>हिंदी--हरिगीत</font>)<br>सब भाव पी संवेदनाएँ मत्त होकर स्वयं ही ।<br>हों उछलती जिस भाव में अद्भुतनिधि वह आतमा ॥<br>भगवान वह चैतन्य रत्नाकर सदा ही एक है ।<br>फिर भी अनेकाकार होकर स्वयं में ही उछलता ॥१४१॥<br>जिसकी निर्मल से भी निर्मल संवेदन व्यक्तियाँ अर्थात् ज्ञानपर्यायें समस्त पदार्थों के समूहरूपी रस को पी लेने से मानो मदोन्मत्त होती हुई अपने आप उछलती हैं; वह यह अद्भुतनिधिवाला, ज्ञानपर्यायरूपी तरंगों से अभिन्न भगवान चैतन्यरत्नाकर (<font color=DarkSlateGray>आत्मा</font>) एक होने पर भी अनेक होता हुआ ज्ञानपर्यायरूपी तरंगों के द्वारा उछलता है, दोलायमान होता है ।</p><br><p>(<font color=DarkSlateGray>कलश--शार्दूलविक्रीडित</font>)<br>क्लिश्यंतां स्वयमेव दुष्करतर्रैोक्षोन्मुखै: कर्मभि:<br>क्लिश्यंतां च परे महाव्रततपोभारेण भग्नाश्चिरम् ।<br>साक्षान्मोक्ष इदं निरामयपदं संवेद्यमानं स्वयं<br>ज्ञानं ज्ञानगुणं विना कथमपि प्राप्तुं क्षमंते न हि ॥१४२॥<br>(<font color=DarkSlateGray>हिंदी--हरिगीत</font>)<br>पंचाग्नि तप या महाव्रत कुछ भी करो सिद्धि नहीं ।<br>जाने बिना निज आतमा जिनवर कहें सब व्यर्थ हैं ॥<br>मोक्षमय जो ज्ञानपद वह ज्ञान से ही प्राप्त हो ।<br>निज ज्ञान गुण के बिना उसको कोई पा सकता नहीं ॥१४२॥<br>स्वयं की कल्पना से जिनमत अस्वीकार्य करके और मोक्षमार्ग के विरुद्ध कठिनतर प्रवृत्ति करके दु:ख पाओ तो पाओ अथवा आत्मज्ञान बिना किये गये जिनागम कथित महाव्रतादि और तप के भार से भग्न होते हुए चिरकाल तक क्लेश भोगो तो भोगो; किन्तु साक्षात् मोक्षस्वरूप, स्वयं संवेद्यमान, निरामय इस ज्ञानपद को ज्ञानगुण के बिना किसी भी प्रकार से प्राप्त नहीं किया जा सकता ।</p></font></td>
    <td id=gatha220-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿आगे कहते हैं कि जिस परमार्थ-मोक्ष के कारणभूत पद में मतिज्ञान, श्रुतज्ञान, अवधिज्ञान, मन:पर्ययज्ञान और केवलज्ञान भेद नहीं है वह परमात्म-पद हर्ष-विषाद आदि सभी प्रकार के विकल्प-जाल से रहित है । उस परम-पद को यह आत्मा परमयोगाभ्यास से ही अनुभव करता है :-</p><br><p><b>[आभिणिसुदोधिमणकेवलं च तं होदि एक्कमेव पदं]</b> ज्ञान मतिज्ञान, श्रुतज्ञान, अवधिज्ञान, मन:पर्ययज्ञान और केवलज्ञान के नाम से भेद होकर भी वास्तव में एक रूप ही रहता है । जैसे मेघों के द्वारा आच्छादन होने के तारतम्य के भेद से सूर्य प्रकाश में भेद हो जाते है वैसे ही मतिज्ञानावरणादि भेद वाले कर्म के वश से जिसमें मतिश्रुतादि भेद हो जाते है । <b>[सो ऐसो परमट्ठो जं लहिदुं णिव्वुदिं जादि]</b> इन लोक-प्रसिद्ध पाँच भेदों द्वारा भी जो भेद को प्राप्त नहीं होता वह परमार्थरूप ज्ञान सामान्य है, जिसको प्राप्त करके यह जीव निर्वाण को प्राप्त होता है ॥२२०॥</p><br><p>इस प्रकार ज्ञान-शक्ति और वैराग्य-शक्ति का विशेष वर्णन करने में दश गाथायें पूर्ण हुईं ।</p><br><p>आगे आठ गाथाओं में उस ही परमात्म-पद का प्रकाश करने वाला जो ज्ञान-गुण है उसका सामान्य वर्णन करते हैं ।</p></font></td>
      </tbody></table></div>
</body>
</html>
