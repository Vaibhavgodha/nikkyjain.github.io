<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='004.html'><img src='../../../../../images/common/prev.jpg' id=next height=50 width=50/></a>
      <a href='006.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿एकत्व सुलभ नहीं है अत: उसका कथन किया जाता है --</font></div>
    <h3 class=mainTitle align=center><font color=maroon> ﻿तं एयत्तविहत्तं दाएहं अप्पणो सविहवेण<br>जदि दाएज्ज पमाणं चुक्केज्ज छलं ण घेत्तव्वं ॥५॥<br> </font></h3>
  <div class=bottomContainer id=bottomTxt7 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[तं]</b> उस <b>[एयत्तविहत्तं]</b> एकत्व-विभक्त आत्मा को <b>[अप्पणो]</b> आत्मा के <b>[सविहवेण]</b> निज बुद्धि-वैभव से <b>[दाएहं]</b> मैं दिखाता हूँ <b>[जदि]</b> यदि मैं <b>[दाएज्ज]</b> दिखाऊँ तो <b>[पमाणं]</b> प्रमाण (<font color=DarkSlateGray>स्वीकार</font>) करना, <b>[चुक्केज्ज]</b> और यदि कहीँ चूक जाऊँ तो <b>[छलं]</b> छल <b>[ण]</b> नहीं <b>[घेत्तव्वं]</b> ग्रहण करना ।<br></div>
    <div class=tikaTopContainer><b><br> टीका : 
    <span id=teeka0 class=gatha005 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha005 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha005-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿तमेकत्वविभक्तं दर्शयेहमात्मन: स्वविभवेन<br>यदि दर्शयेयं प्रमाणं स्खलेयं छलं न गृहीतव्यम् ॥५॥<br><br>इह किल सकलोद्भासिस्यात्पदमुद्रितशब्दब्रह्मोपासनजन्मा समस्तविपक्षक्षोदक्षमातिनिस्तुष-युक्त्यवलंबनजन्मा निर्मलविज्ञानघनांतर्निमग्नपरापरगुरुप्रसादीकृतशुद्धात्मतत्त्वानुशासनजन्मा अनवरतस्यंदिसुन्दरानंदमुद्रितामंदसंविदात्मकस्वसंवेदनजन्मा च य: कश्चनापि ममात्मन: स्वो<br>विभवस्तेन समस्तेनाप्ययं तमेकत्वविभक्तमात्मानं दर्शयेहमिति बद्धव्यवसायोऽस्मि ।<br>किंतु यदि दर्शयेयं तदा स्वयमेव स्वानुभवप्रत्यक्षेण परीक्ष्य प्रमाणीकर्तव्यम्‌ । यदि तु स्खलेयं तदा तु न छलग्रहणजागरूकैर्भवितव्यम्‌ ॥५॥<br><br>कोऽसौ शुद्ध आत्मेति चेत्‌ </font></span><br></font></b><br><br><font color=darkBlue><p>﻿मेरे निजवैभव का जन्म लोक की समस्त वस्तुओं के प्रकाशक 'स्यात्' पद की मुद्रावाले शब्दब्रह्म (<font color=DarkSlateGray>परमागम</font>) की उपासना से हुआ है; समस्त विपक्षी अन्यवादियों द्वारा गृहीत एकान्तपक्ष के निराकरण में समर्थ अतिनिस्तुष निर्बाध युक्तियों के अवलम्बन से हुआ है । निर्मल विज्ञान-घन आत्मा में अन्तर्मग्न परमगुरु सर्वज्ञ-देव, अपरगुरु गणधरादिक से लेकर हमारे गुरुपर्यन्त समस्त आचार्य परम्परा से प्रसाद के रूप में प्राप्त शुद्धात्म-तत्त्व के उपदेश-रूप अनुगृह से एवं निरन्तर झरते हुए, स्वाद में आते हुए सुन्दर आनन्द की मुद्रा से युक्त स्व-संवेदन से मेरे वैभव का जन्म हुआ है ।</p><br><p>इसप्रकार शब्दब्रह्म की उपासना से, निर्बाध युक्तियों के अवलम्बन से, गणधरादि आचार्य परम्परा के उपदेश से एवं आत्मानुभव से जन्मे अपने सम्पूर्ण ज्ञानवैभव से मैं उस एकत्व-विभक्त भगवान आत्मा को दिखाने के लिए कटिबद्ध हूँ, कृतसंकल्प हूँ; इस व्यवसाय से मैं बद्ध हूँ, सन्नद्ध हूँ । यदि मैं भगवान आत्मा को दिखा दूँ, अपने व्यवसाय में सफल हो जाऊँ तो तुम स्वयं के अनुभव प्रत्यक्ष से परीक्षा करके प्रमाण करना, स्वीकार करना और यदि कहीं स्खलित हो जाऊँ तो तुम्हें छल ग्रहण करने में जागृत नहीं रहना चाहिए ।</p></font></td>
    <td id=gatha005-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[तं एयत्तविहत्त]</b> उस पूर्वोक्त एकत्व-विभक्त शुद्धात्मा का जो कि अभेद-रत्नत्रय के साथ एकमेक होकर रहता है एवं मिथ्यात्व तथा रागादि से रहित है ऐसे उस परमात्मा के स्वरूप को <b>[दाएहं]</b> दिखलाता हूँ <b>[अप्पणो सविहवेण]</b> अपने आपकी बुद्धि के वैभव से अर्थात् आगम, तर्क और परम-गुरुओं के उपदेश के साथ होने वाले स्व-संवेदन-प्रत्यक्ष के द्वारा । <b>[जदि दाएज्ज]</b> यदि बतला सकूँ तो <b>[पमाणं]</b> अपने स्व-संवेदन-ज्ञान के द्वारा तौलकर हे भव्यों ! आप लोग उसे स्वीकार करना । <b>[चुक्केज्ज]</b> यदि चूक जाऊँ तो <b>[छलं ण घेत्तव्वं]</b> दुर्जन के समान उलटा अभिप्राय नहीं ग्रहण कर लेना ॥५॥</p></font></td>
      </tbody></table></div>
</body>
</html>
