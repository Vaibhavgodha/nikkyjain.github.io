<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='001.html'><img src='../../../../../images/common/prev.jpg' id=next height=50 width=50/></a>
      <a href='003.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿आगे गाथा के पूर्वार्द्ध से स्व-समय और उत्तरार्द्ध से पर-समय को कहता हूँ ऐसा अभिप्राय मन में रखकर आचार्य देव आगे का सूत्र कहते हैं </font></div>
    <h3 class=mainTitle align=center><font color=maroon> ﻿जीवो चरित्तदंसणणाणट्ठिदो तं हि ससमयं जाण<br>पोग्गलकम्मपदेसट्ठिदं च तं जाण परसमयं ॥२॥<br> </font></h3>
  <div class=bottomContainer id=bottomTxt4 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जीवो]</b> जो जीव <b>[चरित्तदंसणणाणट्ठिदो]</b> दर्शन, ज्ञान, चारित्र में स्थित हो रहा है <b>[तं]</b> उसे <b>[हि]</b> निश्चय से <b>[ससमयं]</b> स्वसमय <b>[जाण]</b> जानो <b>[च]</b> और जो जीव <b>[पोग्गलकम्मपदेसट्ठिदं]</b> पुदगल कर्म के प्रदेशों में स्थित है <b>[तं]</b> उसे <b>[परसमयं]</b> परसमय <b>[जाण]</b> जानो ।<br></div>
    <div class=tikaTopContainer><b><br> टीका : 
    <span id=teeka0 class=gatha002 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha002 style="color: darkGreen;">&nbsp;&nbsp;जयसेनाचार्य</span>
    <span id=teeka2 class=gatha002 style="color: darkGreen;">&nbsp;&nbsp;notes</span>
      <script>
        $(document).ready(function(){
          $('#teeka2').click();
        });
      </script>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha002-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿जीव: चरित्रदर्शनज्ञानस्थित: तं हि स्वसमयं जानीहि<br>पुद्गलकर्मप्रदेशस्थितं च तं जानीहि परसमयम् ॥२॥<br><br>योऽयं नित्यमेव परिणामात्मनि स्वभावे अवतिष्ठमानत्वात्‌ उत्पादव्ययध्रौव्यैक्यानुभूतिलक्षणया सत्तयानुस्यूतश्चैतन्यस्वरूपत्वान्नित्योदितविशददृशिज्ञप्तिज्योतिरनंतधर्माधिरूढैकधर्मित्वादुद्योत-मानद्रव्यत्व: क्रमाक्रमप्रवृत्तविचित्रभावस्वभावत्वादुत्संगितगुणपर्याय: स्वपराकारावभासनसमर्थ-त्वादुपात्तवैश्वरूप्यैकरूप: प्रतिविशिष्टावगाहगतिस्थितिवर्त्तनानिमित्तत्वरूपित्वाभावादसाधारण- चिद्रूपतास्वभावसद्भावाच्चाकाशधर्माधर्मकालपुद्‌गलेभ्यो भिन्नोऽत्यंतमनंतद्रव्यसंकरेऽपि स्वरूपादप्रच्यवनाट्टङ्कोत्कीर्णचित्स्वभावो जीवो नाम पदार्थ: स समय: ।<br>समयत एकत्वेन युगपज्जनाति गच्छति चेति निरुक्ते: अयं खलु यदा सकलभावस्वभावभासन-समर्थविद्यासमुत्पादकविवेकज्योतिरुद्‌गमनात्समस्तपरद्रव्यात्प्रच्युत्य दृशिज्ञप्तिस्वभावनियतवृत्ति-रूपात्मतत्त्वैकत्वगतत्वेन वर्त्तते तदा दर्शनज्ञानचारित्रस्थितत्वात्स्वमेकत्वेन युगपज्जनन्‌ गच्छंश्च स्वसमय इति ।<br>यदा त्वनाद्यविद्याकंदलीमूलकंदायमानमोहानुवृत्तितंत्रतया दृशिज्ञप्तिस्वभावनियतवृत्तिरूपा-<br>दात्मतत्त्वात्प्रच्युत्य परद्रव्यप्रत्ययमोहरागद्वेषादिभावैकत्वगतत्वेन वर्त्तते तदापुद्‌गलकर्मप्रदेश-स्थितत्वात्परमेकत्वेन युगपज्जनन्‌ गच्छंश्च परसमय इति प्रतीयते । एवं किल समयस्य द्वैविध्य-मुद्धावति ॥२॥<br><br>अथैतद्‌बाध्यते </font></span><br></font></b><br><br><font color=darkBlue><div class=teekaPadya align=center>सद्ज्ञानदर्शनचरित परिणत जीव ही हैं स्वसमय<br>जो कर्मपुद्गल के प्रदेशों में रहें वे परसमय ॥२॥</div><br><p>वह समय नामक जीव पदार्थ परिणमनशील होने से उत्पाद-व्यय-ध्रौव्य की एकता-रूप अनुभूति लक्षणवाली सत्ता से युक्त है; चैतन्य-स्वभावी होने से नित्य उद्योत-रूप निर्मल दर्शन-ज्ञान ज्योति-स्वरूप है; अनन्त-धर्मों के अधिष्ठाता-रूप एकधर्मी होने से जिसका द्रव्यत्व प्रगट है; क्रम और अक्रम से प्रवृत्त होनेवाले विचित्र स्वभाव को धारण करनेवाला होने से जो गुण-पर्याय-वाला है । स्व-पर के प्रकाशन में समर्थ होने से समस्त पदार्थो को प्रकाशित करनेवाली एकरूपता प्राप्त की है जिसने; अन्य-द्रव्यों के जो विशेष गुण हैं, ऐसे अवगाहन-हेतुत्व, गति-हेतुत्व, स्थिति-हेतुत्व, वर्तना-हेतुत्व और रूपित्व के अभाव से एवं असाधारण चैतन्यरूप के सद्भाव से आकाश, धर्म, अधर्म, काल और पुद्गल - इन पाँचों द्रव्यों से जो अत्यन्त भिन्न है; वह जीव नामक पदार्थ अनन्त अन्य-द्रव्यों से अत्यन्त एक-क्षेत्रावगाह-रूप से संबंधित होने पर भी अपने स्वरूप से न छूटने के कारण टंकोत्कीर्ण चैतन्य-स्वभावरूप है । ऐसा जीव नामक पदार्थ ही समय है ।</p><br><p>जब यह समय (<font color=DarkSlateGray>जीव</font>) सब पदार्थों का प्रकाशन करने में समर्थ केवल-ज्ञान को उत्पन्न करनेवाली भेद-विज्ञान-ज्योति के उदय होने से सभी पर-द्रव्यों से अपनापन तोड़कर, अपने दर्शन-ज्ञान-स्वभाव में है नियतवृत्ति जिसकी, ऐसे आत्म-तत्त्व में एकाकार होकर प्रवृत्ति करता है; तब दर्शन-ज्ञान-चारित्र में स्थित होने से अपने स्वरूप को एकत्व-रूप से एक ही समय में जानता तथा परिणमता हुआ स्व-समय कहलाता है ।</p><br><p>जब यह समय (<font color=DarkSlateGray>जीव</font>) अनादि अविद्यारूपी केले के मूल की गाँठ के समान परिपुष्ट मोह के उदयानुसार प्रवृत्ति की अधीनता से दर्शन-ज्ञान-स्वभाव में नियत-वृत्ति-रूप आत्म-तत्त्व से अपनापन तोड़कर पर-द्रव्य के निमित्त से उत्पन्न मोह-राग-द्वेषादि भावों में एकतारूप से लीन होकर प्रवृत्त होता है, तब पुद्गल-कर्म के प्रदेशों में स्थित होने से युगपत् ही पर में एकाकार होकर जानता और परिणमता हुआ परसमय कहलाता है ।</p><br><p>इसप्रकार इस समय (<font color=DarkSlateGray>जीव</font>) की स्वसमय और परसमय - यह द्विविधता (<font color=DarkSlateGray>दोपना</font>) प्रगट होती है ।</p></font></td>
    <td id=gatha002-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जीवो]</b> जो शुद्ध-निश्चय-नय की अपेक्षा से शुद्धबुद्ध एक स्वभाव रूप निश्चय प्राण के द्वारा तथा अशुद्ध-निश्चय-नय से क्षायोपशमिक-रूप अशुद्ध-भाव-प्राणों द्वारा और असद्भूत व्यवहार-नय से यथासंभव द्रव्य-प्राणों द्वारा जो जी रहा है, आगे जीता रहेगा और जो पूर्व में जीता था, वह जीव है । <b>[चरित्तदंसणणाणट्ठि दो तं हि ससमयं जाण]</b> वह जीव जब चारित्र, दर्शन और ज्ञान में स्थित रहता है, उस समय उसे स्व-समय समझो । अर्थात् विशुद्ध-ज्ञान-दर्शन स्वभाव वाले निज परमात्मा में रुचि रूप सम्यग्दर्शन और उसी में रागादि रहित स्वसंवेदन का होना वह सम्यग्ज्ञान तथा निश्चल स्वानृभूतिरूप वीतराग-चारित्र है, इस प्रकार कहे गये लक्षण वाले निश्चय रत्नत्रय के द्वारा परिणत-जीव-पदार्थ को हे शिष्य ! तू स्वसमय समझ । <b>[पुग्गलकम्मुवदेसट्ठियं च तं जाण परसमयं]</b> पुदुगल कर्मोदय में स्थित उसी जीव को तू पर-समय समझ । अर्थात् पुद्गल कर्मोदय के द्वारा उत्पन्न हुए जो नारकादि नामवाली संज्ञायें हैं उनमें पूर्वोक्त निश्चय-रत्नत्रय न होने से जो स्थित हैं उसे उस काल में परसमय समझो । इस प्रकार स्व-समय और पर-समय का लक्षण जानने योग्य है ॥२॥ </p></font></td>
    <td id=gatha002-teeka2><b><font color=darkGreen>notes </font></b><br><br><font color=darkBlue><p>﻿बहिरंतरप्पभेयं, परसमयं भण्णए जिणिंदेहिं<br>परमप्पा सगसमयं, तब्भेयं जाण गुणट्ठाणे (<font color=DarkSlateGray>र.सा.-१२८</font>)<br>श्री जिनेन्द्र देव ने बहिरात्मा और अंतरात्मा इन दोनों भेदों को परसमय कहा है और परमात्मा स्वकसमय / स्वसमय है । अब इन भेदों को गुणस्थानों में समझो ।</p><br><p>मिस्सोत्ति बाहिरप्पा, तरतमया तुरिय अंतरप्पजहण्णा<br>सत्तेत्तिमज्झिमंतर, खीणुत्तर परमजिणसिद्धा (<font color=DarkSlateGray>र.सा.-१२९</font>)<br>मिथ्यात्व, सासादन और मिश्र इन तीन गुणस्थान तक के जीव तरतमता से बहिरात्मा हैं । चतुर्थ गुणस्थानवर्ती जघन्य अंतरात्मा हैं । सात गुणस्थान तक मध्यम अंतरात्मा हैं और क्षीण मोह-बारहवें गुणस्थान वाले उत्तम अंतरात्मा हैं तथा तेरहवें-चौदहवें गुणस्थान वाले और सिद्ध भगवान परमात्मा हैं ।</p><br><p>जीवो सहावणियदो अणियदगुणपज्जओध परसमओ (<font color=DarkSlateGray>१५५</font>)<br>जदि कुणदि सगं समयं पब्भस्सदि कम्मबंधादो ॥१६३॥<br>स्वभाव नियत जीव यदि अनियत गुण-पर्याय वाला होता है तो वह पर-समय है; तथा यदि वह स्व-समय को करता है, तो कर्म-बंध से छूट जाता है ।</p><br><p>जो परदव्वम्हि सुहं असुहं रायेण कुणदि जदि भावं (<font color=DarkSlateGray>१५६</font>)<br>सो सगचरित्तभट्ठो परचरियचरो हवदि जीवो ॥१६४॥<br>जो (<font color=DarkSlateGray>जीव</font>) राग से परद्रव्य में यदि शुभ-अशुभ भाव करता है, तो वह जीव स्वचारित्र से भ्रष्ट परचारित्र रूप आचरण करने वाला होता है ।</p><br><p>आसवदि जेण पुण्णं पावं वा अप्पणोथ भावेण (<font color=DarkSlateGray>१५७</font>)<br>सो तेण परचरित्तो हवदित्ति जिणा परूवेंति ॥१६५॥<br>आत्मा के जिस भाव से पुण्य या पाप का आस्रव होता है, वह उससे परचारित्र वाला होता है -- ऐसा 'जिन' प्ररूपित करते हैं ।</p><br><p>जो सव्वसंगमुक्को, णण्णमणो अप्पणं सहावेण<br>जाणदि पस्सदि णियदं, सो सगचरियं चरदि जीवो (<font color=DarkSlateGray>पं.का.-१५८</font>)<br>जो सम्पूर्ण परिग्रह को छोड़कर एकाग्र मन होता हुआ स्वभाव से निश्चल होकर आत्मा को जानता है और देखता है वह जीव स्वचरित का आचरण करता है ।</p><br><p>﻿चरियं सगं सो जो परदव्वप्पभावरहिदप्पा (<font color=DarkSlateGray>१५९</font>)<br>दंसणणाणवियप्पं अवियप्पं चरदि अप्पादो ॥१६७॥<br>परद्रव्यात्मक भावों से रहित स्वरूप वाला जो दर्शन-ज्ञान के विकल्प को आत्मा से अविकल्प / अभिन्न रूप आचरण करता है, वह स्वचारित्र का आचरण करता है ।</p><br><p>सामयिके सारम्भाः परिग्रहा नैव सन्ति सर्वेऽपि<br>चेलोपसृष्टमुनिरिव गृही तदा याति यतिभावम् ॥१०२॥<br><b>[सामयिके]</b> सामायिक के काल में <b>[सारम्भाः]</b> आरम्भ सहित <b>[सर्वेऽपि]</b> सभी (<font color=DarkSlateGray>अन्तरंग-बहिरंग</font>) <b>[परिग्रहा]</b> परिग्रह <b>[नैव]</b> नहीं <b>[सन्ति]</b> होते हैं, इसलिए <b>[तदा]</b> उस समय <b>[गृही]</b> गृहस्थ <b>[चेलोपसृष्ट]</b> उपसर्ग के कारण वस्त्र से वेष्टित <b>[मुनिरिव]</b> मुनि के समान <b>[यतिभावम्]</b> मुनिपने को <b>[आयाति]</b> प्राप्त होता है ।</p></font></td>
      </tbody></table></div>
</body>
</html>
