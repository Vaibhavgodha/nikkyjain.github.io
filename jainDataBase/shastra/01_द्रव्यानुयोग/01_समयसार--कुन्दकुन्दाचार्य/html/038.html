<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='037.html'><img src='../../../../../images/common/prev.jpg' id=next height=50 width=50/></a>
      <a href='039-040.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब भाव्य-भावक भाव के अभाव-रूप तीसरी निश्चय-स्तुति कही जाती है अथवा यों कहो की क्षपक-श्रेणी की अपेक्षा क्षीण-मोह है, ऐसा कथन किया जाता है --</font></div>
    <h3 class=mainTitle align=center><font color=maroon> ﻿जिदमोहस्स दु जइया खीणो मोहो हविज्ज साहुस्स (३३)<br>तइया हु खीणमोहो भण्णदि सो णिच्छयविदूहिं ॥३८॥<br> </font></h3>
  <div class=bottomContainer id=bottomTxt33 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जिदमोहस्स]</b> जिसने मोह को <b>[जइया]</b> जीत लिया है, ऐसे <b>[साहुस्स]</b> साधु के जब <b>[मोहो]</b> मोह <b>[खीणो]</b> क्षीण <b>[हविज्ज]</b> हो जाए, <b>[तइया हु]</b> तब <b>[सो]</b> उस साधु को <b>[णिच्छयविदूहिं]</b> निश्चयनय के जानकार <b>[खीणमोहो]</b> क्षीणमोह <b>[भण्णदि]</b> कहते हैं । <br></div>
    <div class=tikaTopContainer><b><br> टीका : 
    <span id=teeka0 class=gatha038 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha038 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha038-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जितमोहस्य तु यदा क्षीणो मोहो भवेत्साधो:<br>तदा खलु क्षीणमोहो भण्यते स निश्चयविद्भि: ॥३३॥<br>(<font color=DarkSlateGray>हिंदी</font>)<br>सब मोह क्षय हो जाय जब जितमोह सम्यक्श्रमण का<br>तब क्षीणमोही जिन कहें परमार्थ ज्ञायक आतमा ॥३३॥</div><br><p>पूर्वोक्त विधान से आत्मा में से मोह का तिरस्कार करके, पूर्वोक्त ज्ञान-स्वभाव के द्वारा अन्य-द्रव्यों से भिन्न आत्मा का अनुभव करने से जो आत्मा जितमोह हुआ है; जब वही आत्मा अपने स्वभाव की भावना का भलीभाँति अवलम्बन करके मोह की सन्तति का ऐसा आत्यन्तिक विनाश करता है कि फिर उसका उदय ही न हो - इसप्रकार भावकरूप मोह पूर्णत: क्षीण हो, तब भाव्य-भावक भाव का अभाव होने से एकत्व में टंकोत्कीर्ण परमात्मा को प्राप्त हुआ वह आत्मा क्षीणमोहजिन कहलाता है । -- यह तीसरी निश्चय-स्तुति है ।</p><br><p>यहाँ भी पूर्व कथनानुसार, 'मोह' पद को बदलकर राग, द्वेष, क्रोध, मान, माया, लोभ, कर्म, नोकर्म, मन, वचन, काय, कर्ण, चक्षु, घ्राण, रसना और स्पर्शन -- इन पदों को रखकर सोलह सूत्रों का व्याख्यान करना और इसप्रकार के उपदेश से अन्य भी विचार कर लेना ।</p><br><p>र्घ्राणरसनस्पर्शनसूत्राणि षोडश व्याख्येयानि । अनया दिशान्यान्यप्यूह्यानि ॥३२-३३ ॥</p><br><p>(<font color=DarkSlateGray>कलश-२७-२८</font>)<br>एकत्वं व्यवहारतो न तु पुन: कायात्मनोर्निश्चयान्नु:<br>स्तोत्रं व्यवहारतोsस्ति वपुष: स्तुत्या न तत्तत्त्वत:<br>स्तोत्रं निश्चयतश्चितो भवति चित्स्तुत्यैव सैवं भवेन्नातस्तीथ<br>र्करस्तवोत्तरबलादेकत्वमात्मांगयो: ॥२७॥<br>इति परिचिततत्त्वैरात्मकायैकतायां<br>नयविभजनयुक्त्याsत्यंतमुच्छादितायाम् <br>अवतरति न बोधो बोधमेवाद्य कस्य<br>स्वरसरभसकृष्ट: प्रस्फुटन्नेक एव ॥२८॥<br>(<font color=DarkSlateGray>हिंदी</font>)<br>इस आतमा अर देह का एकत्व बस व्यवहार से<br>यह शरीराश्रित स्तवन भी इसलिए व्यवहार से ॥<br>परमार्थ से स्तवन है चिद्भाव का ही अनुभवन<br>परमार्थ से तो भिन्न ही हैं देह अर चैतन्यघन ॥२७॥<br>इस आतमा अर देह के एकत्व को नय युक्ति से<br>निर्मूल ही जब कर दिया तत्त्वज्ञ मुनिवरदेव ने ॥<br>यदि भावना है भव्य तो फिर क्यों नहीं सद्बोध हो<br>भावोल्लसित आत्मार्थियों को नियम से सद्बोध हो ॥२८॥</p><br><p>शरीर और आत्मा के व्यवहारनय से एकत्व है, किन्तु निश्चयनय से नहीं; इसलिए शरीर के स्तवन से आत्मा का स्तवन व्यवहार से ही कहलाता है, निश्चयनय से नहीं । निश्चयनय से तो चेतन के स्तवन से ही चेतन का स्तवन होता है और वह चेतन का निश्चय स्तवन यहाँ जितेन्द्रिय, जितमोह और क्षीणमोह रूप से जैसा कहा है, वैसा ही होता है ।</p><br><p>जब तत्त्व से परिचित मुनिराजों ने आत्मा और शरीर के एकत्व को इसप्रकार नय-विभाग की युक्ति द्वारा जड़ूल से उखाड़ फैंका है; तब निज-रस के वेग से आकृष्ट हुए प्रस्फुटित किस पुरुष को वह ज्ञान तत्काल ही यथार्थपने को प्राप्त न होगा ?</p></font></td>
    <td id=gatha038-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जिदमोहस्स दु जइया खीणो मोहो हविज्ज साहुस्स]</b> पूर्व-गाथा में कहे हुए क्रम से जिसने मोह को परास्त कर दिया है, ऐसे शुद्धात्मा की अनुभूति करने वाले साधु के निर्विकल्प समाधि में जब मोह सर्वथा नष्ट हो जाता है, <b>[तइया हु खीणमोहो भण्णदि सो णिच्छयविदूहिं]</b> उस समय गुप्ती-रूप समाधिकाल में वह साधु क्षीण-मोह-जिन होता है, ऐसा परमार्थ के जानने वाले गणधराधिक देव कहते हैं । इस प्रकार तीसरी निश्चय-स्तुति हुई । भाव्य-भावक भाव के अभाव-रूप से यह स्तवन कैसे हुआ ? इसका समाधान आचार्य करते हैं -- भाव्य तो रागादि परिणत आत्मा और भावक राग उत्पन्न करने वाला उदय में आया हुआ मोह-कर्म है । इन दोनों भाव्य-भावकों का जो सद्भाव अर्थात् स्वरूप उसका अभाव, विनाश या क्षय है, वही तीसरी निश्चय-स्तुति हुई ।</p><br><p>यहाँ पर भी उपर्युक्त गाथा में बताए हुए राग-द्वेषादिरूप जो दण्डक हैं वे सब यहाँ भी लगा लेना ।</p><br><p>इस प्रकार इस प्रकरण की प्रथम गाथा में देह और आत्मा को एक मानने रूप पूर्वपक्ष किया । फिर चार गाथाओं में निश्चय और व्यायवहारनय का समर्थन करते हुए उसका उत्तर दिया है फिर तीन गाथाओं से निश्चय स्तुति के कथन से उसी का विशेष समाधान किया । इस प्रकार पूर्वपक्ष और उसके परिहार रूप आठ गाथाओं का छट्ठवां स्थल पूर्ण हुआ ।</p><br><p>आगे रागादि विकल्पों की उपाधि से रहित जो स्वसंवेदन ज्ञान है, वहीं है लक्षण जिसका, ऐसे प्रत्याख्यान के वर्णन से चार गाथायें कही जाती हैं । तिनमें स्व-संवेदन ज्ञान ही प्रत्याखयान है ऐसा कथन करते हुए पहली गाथा है, फिर प्रत्याख्यान के विषय में दृष्टान्त रूप दूसरी गाथा है । फिर मोह के त्याग-रूप से पहली गाथा है और ज्ञेय पदार्थ के त्याग-रूप से दूसरी गाथा है, ऐसी दो गाथाएँ  । इस प्रकार सातवें स्थल को चार गाथाओं में समुदाय पातनिका हुई ।</p><br><p>यहाँ यदि जीव और देह को एक नहीं माना जायेगा तो 'तीथंकर व आचार्य की जो स्तुति की गई है वह व्यर्थ होती है' इस प्रकार पूर्वपक्ष के बल से जीव और देह में एकपना मानना ठीक नहीं है ऐसा जानकर प्रतिबुद्ध होता हुआ शिष्य पूछता है की हे भगवन् ! रागादिकों का प्रत्याख्यान किस प्रकार किया जाये ? ऐसा पूछने पर आचार्य उत्तर देते हैं --</p></font></td>
      </tbody></table></div>
</body>
</html>
