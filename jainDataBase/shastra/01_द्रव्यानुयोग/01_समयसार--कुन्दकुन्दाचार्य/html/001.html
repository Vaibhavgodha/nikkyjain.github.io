<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='0000_शास्त्र-मंगलाचरण.html'><img src='../../../../../images/common/prev.jpg' id=next height=50 width=50/></a>
      <a href='002.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब सबसे प्रथम भगवान-कुन्दकुन्द गाथा के पूर्वार्द्ध में मंगल के लिए इष्ट-देवता को नमस्कार और उत्तरार्द्ध में समयसार के व्याख्यान करने की प्रतिज्ञा का अभिप्राय मन में धरकर पहला सूत्र कहते हैं</font></div>
    <h3 class=mainTitle align=center><font color=maroon> ﻿वंदित्तु सव्वसिद्धे धुवमचलमणोवमं गदिं पत्ते<br>वोच्छामि समयपाहुडमिणमो सुदकेवलीभणिदं ॥१॥<br> </font></h3>
  <div class=bottomContainer id=bottomTxt3 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[धुवमचलमणोवमं]</b> ध्रुव, अचल और अनुपम <b>[गदिं]</b> गति को <b>[पत्ते]</b> प्राप्त हुए <b>[सव्वसिद्धे]</b> सर्व सिद्धों को <b>[वंदित्तु]</b> नमस्कार करके <b>[इणं ओ]</b> अहो भव्यों ! <b>[सुदकेवलीभणिदं]</b> श्रुतकेवलियों के द्वारा कथित यह <b>[समयपाहुडम्]</b> समयसार नामक प्राभृत / शास्त्र <b>[वोच्छामि]</b> कहूँगा ।<br></div>
    <div class=tikaTopContainer><b><br> टीका : 
    <span id=teeka0 class=gatha001 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha001 style="color: darkGreen;">&nbsp;&nbsp;जयसेनाचार्य</span>
    <span id=teeka2 class=gatha001 style="color: darkGreen;">&nbsp;&nbsp;notes</span>
      <script>
        $(document).ready(function(){
          $('#teeka2').click();
        });
      </script>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha001-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿वंदित्वा सर्वसिद्धान् ध्रुवामचलामनौपम्यां गतिं प्राप्तान्<br>वक्ष्यामि समयप्राभृतमिदं अहो श्रुतकेवलिभणितम् ॥१॥<br><br>अथ प्रथमत एव स्वभावभावभूततया ध्रुवत्वमवलंबमानामनादिभावांतरपरपरिवृत्तिविश्रांति-वशेनाचलत्वमुपगतामखिलोपमानविलक्षणाद्‌भुतमाहात्म्यत्वेनाविद्यमानौपम्यामपवर्गसंज्ञिकां गतिमापन्नान्‌ भगवत: सर्वसिद्धान्‌ सिद्धत्वेन साध्यस्यात्मन: प्रतिच्छंदस्थानीयान्‌ भावद्रव्यस्त-वाभ्यां स्वात्मनि परात्मनि च निधायानादिनिधनश्रुतप्रकाशितत्वेन निखिलार्थसार्थसाक्षात्कारि-केवलिप्रणीतत्वेन श्रुतकेवलिभि: स्वयमनुभवद्भिरभिहितत्वेन च प्रमाणतामुपगतस्यास्य समय-प्रकाशकस्य प्राभृताह्वयस्यार्हत्प्रवचनावयवस्य स्वपरयोरनादिमोहप्रहाणाय भाववाचा द्रव्यवाचा च परिभाषणमुपक्रम्यते ॥१॥<br><br>तत्र तावत्समय एवाभिधीयते </font></span><br></font></b><br><br><font color=darkBlue><div class=teekaPadya align=center>ध्रुव अचल अनुपम सिद्ध की कर वंदना मैं स्व-पर हित<br>यह समयप्राभृत कह रहा श्रुतकेवली द्वारा कथित ॥१॥</div><br><p>यह पंचमगति (<font color=DarkSlateGray>सिद्धदशा</font>) स्वभाव के अवलम्बन से उत्पन्न हुई होने से ध्रुव है, अनादिकालीन परिभ्रमण का अभाव हो जाने से अचल है और उपमा देने योग्य जगत के सम्पूर्ण पदार्थों से विलक्षण होने एवं अद्भुत महिमा की धारक होने से अनुपम है । धर्म, अर्थ और काम - इस त्रिवर्ग से भिन्न होने के कारण अपवर्ग है नाम जिसका, ऐसी पंचमगति को प्राप्त सर्वसिद्धों को; जो मेरे आत्मा की साध्यदशा के स्थान पर हैं अर्थात् जैसा मुझे बनना है, जो मेरा आदर्श है, उसके स्थान पर हैं; उन सर्वसिद्धों को भाव-स्तुति और द्रव्य-स्तुति के माध्यम से अपने और पर के आत्मा में स्थापित करके; सर्व-पदार्थों को साक्षात् जाननेवाले केवलियों द्वारा प्रणीत, अनादि-निधन श्रुत द्वारा प्रकाशित, स्वयं अनुभव करनेवाले श्रुत-केवलियों द्वारा कथित होने से प्रमाणता को प्राप्त; सर्व-पदार्थों या शुद्धात्मा का प्रकाशक एवं अरहन्त भगवान के प्रवचनों का अवयव है जो - ऐसे इस समयसार नामक ग्रन्थ का अपने और पराये अनादिकालीन मोह के नाश के लिए भाव-वचन और द्रव्य-वचन के माध्यम से परिभाषण आरम्भ किया जाता है ।</p><br><p>(<font color=DarkSlateGray>कलश-१</font>)<br>नम: समयसाराय स्वानुभूत्या चकासते<br>चित्स्वभावाय भावाय सर्वभावांतरच्छिदे ॥१॥<br>(<font color=DarkSlateGray>हिंदी</font>)<br>निज अनुभूति से प्रगट, चित्स्वभाव चिद्रूप<br>सकलज्ञेय-ज्ञायक नमौं, समयसार सद्रूप ॥१॥</p><br><p>स्वानुभूति से प्रकाशित, चैतन्यस्वभावी, सर्वपदार्थो को जाननेवाले सत्तास्वरूप समयसार को नमस्कार हो ।</p><br><p>(<font color=DarkSlateGray>कलश-२</font>)<br>अनन्तधर्मणस्तत्त्वं पश्यंती प्रत्यगात्मन:<br>अनेकांतमयी मूर्तिर्नित्यमेव प्रकाशताम् ॥२॥<br>(<font color=DarkSlateGray>हिंदी</font>)<br>देखे पर से भिन्न, अगणित गुणमय आतमा<br>अनेकान्तमयमूर्ति, सदा प्रकाशित ही रहे ॥२॥</p><br><p>पर-पदार्थो, उनके गुण-पर्यायरूप भावों एवं पर-पदार्थो के निमित्त से होनेवाले अपने विकारों से कथंचित् भिन्न एकाकार अनन्तधर्मात्मक निज आत्मतत्त्व को देखनेवाली, जाननेवाली, प्रकाशित करनेवाली, अनेकान्तमयी मूर्ति सदा ही प्रकाशित रहे, जयवंत वर्ते ।</p><br><p>(<font color=DarkSlateGray>कलश-३</font>)<br>परपरिणतिहेतो रोहनाम्नोsनुभावा-<br>दविरतमनुभाव्यव्याप्तिकल्माषिताया:<br>मम परमविशुद्धि: शुद्धचिन्मात्रमूर्ते-<br>र्भवतु समयसारव्याख्ययैवानुभूते: ॥३॥<br>(<font color=DarkSlateGray>हिंदी</font>)<br>यद्यपि मैं तो शुद्धमात्र चैतन्यमूर्ति हूँ<br>फिर भी परिणति मलिन हुई है मोहोदय से ॥<br>परमविशुद्धि को पावे वह परिणति मेरी<br>समयसार की आत्मख्याति नामक व्याख्या से ॥३॥</p><br><p>यद्यपि मैं तो शुद्ध चिन्मात्रमूर्ति भगवान आत्मा हूँ; तथापि परपरिणति का मूल कारण जो मोह नामक कर्म है, उसके उदय का निमित्त पाकर मेरी परिणति वर्तमान में मैली हो रही है, कल्माषित हो रही है समयसार की इस आत्मख्याति नामक व्याख्या से, टीका से मेरी वह परिणति परमविशुद्धि को प्राप्त हो - यही मेरी मंगल भावना है ।</p></font></td>
    <td id=gatha001-teeka1><b><font color=darkGreen>जयसेनाचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿'वंदित्तु' इत्यादि पदखंडनारूपेण व्याख्यानं क्रियते । वंदित्तु निश्चयनयेन स्वस्मिन्नेवाराध्याराधकभावरूपेण निर्विकल्पसमाधिलक्षणेन भावनमस्कारेण, व्यवहारेण तु वचनात्मक-द्रव्यनमस्कारेण वंदित्वा । कान् । सव्वसिद्धे स्वात्मोपलब्धिसिद्धिलक्षणसर्वसिद्धान् । किंविशिष्टान् । पत्ते प्राप्तान् । कां ? गदिं सिद्धगतिं सिद्धपरिणतिं । कथंभूतां । धुवं टंकोत्कीर्णज्ञायवैकस्वभावत्वेन ध्रुवामविनश्वरां । (अमलं भावकर्मद्रव्यकर्मनोकर्ममलरहितत्वेन शुद्धस्वभावसहितत्वेन च निर्मलां । अथवा अचलं इति पाठांतरे द्रव्यक्षेत्रादिपंचप्रकारसंसारभ्रमणरहितत्वेन स्वस्वरूपनिश्चलत्वेन च चलनरहितामचलां ।)</font></span><br></font></b><br><br><font color=darkBlue><p>﻿अब पदच्छेद करके अर्थ किया जाता है --</p><br><p><b>[वन्दित्तु]</b> निश्चय-नय से तो अपने आप में ही आराधक-भाव को स्वीकार करने रूप निर्विकल्प-समाधि है लक्षण जिसका, ऐसे भाव-नमस्कार के द्वारा और व्यवहार-नय से वचनात्मक द्रव्य-नमस्कार के द्वारा वन्दना करके किनको ? <b>[सव्वसिद्धे]</b> स्वात्मोपलब्धि की सिद्धि है लक्षण जिनका ऐसे सम्पूर्ण सिद्धों को <b>[गदिं पत्ते]</b> जो सिद्ध गति को प्राप्त हो गए हैं । <b>[धुवं]</b> जो सिद्ध-गति टन्कोत्कीर्ण-एक-ज्ञायक-स्वभावरूप से अडिग है या अविनश्वर है <b>[अमलम्]</b> भाव-कर्म, द्रव्य-कर्म व नोकर्म से रहित होने के कारण तथा शुद्ध-स्वभाव सहित होने से निर्मल है अथवा <b>[अचलम्]</b> द्रव्य, क्षेत्र, कालादि पंच प्रकार संसार परिभ्रमण से रहित तथा अपने स्वरूप में निश्चलहोने से चलपने से रहित है । <b>[अणोवमं]</b> संसार में कोई भी उपमा रहित है, ऐसी सिद्ध अवस्था को जो प्राप्त हो गए हैं । इस प्रकार गाथा के पूर्वार्द्ध से सिद्धों को नमस्कार करके व उत्तरार्द्ध से संबंधामिधेय और प्रयोजन की सूचना के लिए प्रतिज्ञा करते हैं कि <b>[वोच्छामि]</b> कहुंगा <b>[समयपाहुडं]</b> समयप्राभृत-ग्रन्थ को सम्यक्-समीचीन अय-बोध, ज्ञान है जिसके वह समय अर्थात् आत्मा । अथवा समम्-एकीभावेनायनम्-गमनं 'समय:' अर्थात् एकमेक-रूप से जो गमन उसका नाम समय: प्राभृत अर्थात् सार-शुद्धात्मा, इस प्रकार समय नाम आत्मा उसका प्राभृत अर्थात् शुद्धात्मा वही हुआ समय-प्राभृत । अथवा समय जो है वही प्राभृत सो समयप्राभृत । <b>[इणं ओ]</b> अहो भव्यों ! वह समय-प्राभृत हमारे सामने है । <b>[सुदकेवली भणिदं]</b> प्राकृत भाषा के नियम अनुसार केवली शब्द दीर्घ है । श्रुत में -- परमागम में जो केवली हैं अर्थात सर्वज्ञ हैं, उनके द्वारा कहा गया है अथवा श्रुत-केवली जो गणधर-देव उनके द्वारा कहा गया है ।</p><br><p>अब संबंध, अभिधेय और प्रयोजन कहते हैं -- व्याख्यान तो वृत्ति ग्रन्थ (<font color=DarkSlateGray>टीका</font>) व्याख्येय -- व्याख्यान के प्रतिपादक सूत्र, इन दोनों का सम्बन्ध व्याख्यान-व्याख्येय सम्बन्ध है । सूत्र तो वाचक हैं और सूत्र का अभिधेय-वाच्य है इन दोनों का सम्बन्ध 'अभिधान-अभिधेय' सम्बन्ध है । निर्विकार स्व-सम्वेदन-ज्ञान के द्वारा शुद्धात्मा का जानना इसका 'प्रयोजन' है ॥१॥ </p></font></td>
    <td id=gatha001-teeka2><b><font color=darkGreen>notes </font></b><br><br><font color=darkBlue><p>﻿When one is convinced about his relationship with others and self, which is called sambandha, he then acts accordingly. That is called abhidheya. The next step is prayojana-siddhi, or fulfillment of the ultimate goal of one's life. - <ol><li>सम्बन्ध / relationaship - information about the living entity's eternal relationship with remaining<li>अभिधेय - to act according to that relationship<li>प्रयोजन / Ultimate Goal - Returning home, is the ultimate goal of life</ol> </p></font></td>
      </tbody></table></div>
</body>
</html>
