<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='360-372.html'><img src='../../../../../images/common/prev.jpg' id=next height=50 width=50/></a>
      <a href='379.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿'ज्ञान और ज्ञेय सर्वथा भिन्न हैं, आत्मा के दर्शन-ज्ञान-चारित्रादि कोई गुण पर-द्रव्यों में नहीं हैं', ऐसा जानने के कारण सम्यग्दृष्टियों को विषयों के प्रति राग नहीं होता; और राग-द्वेषादि जड़ विषयों में भी नहीं होते; वे मात्र अज्ञान-दशा में प्रवर्तमान जीव के परिणाम हैं -- इस अर्थ की गाथाएं कहते हैं --</font></div>
    <h3 class=mainTitle align=center><font color=maroon> ﻿दंसणणाणचरित्तं किंचि वि णत्थि दु अचेदणे विसए (३६६)<br>तम्हा किं घादयदे चेदयिदा तेसु विसएसु ॥३७३॥<br>दंसणणाणचरित्तं किंचि वि णत्थि दु अचेदणे कम्मे (३६७)<br>तम्हा किं घादयदे चेदयिदा तम्हि कम्मम्हि ॥३७४॥<br>दंसणणाणचरित्तं किंचि वि णत्थि दु अचेदणे काए (३६८)<br>तम्हा किं घादयदे चेदयिदा तेसु काएसु ॥३७५॥<br>णाणस्स दंसणस्स य भणिदो घादो तहा चरित्तस्स (३६९)<br>ण वि तहिं पोग्गलदव्वस्स को वि घादो दु णिद्दिट्ठो ॥३७६॥<br>जीवस्स जे गुणा केइ णत्थि खलु ते परेसु दव्वेसु (३७०)<br>तम्हा सम्मादिट्ठिस्स णत्थि रागो दु विसएसु ॥३७७॥<br>रागो दोसो मोहो जीवस्सेव य अणण्णपरिणामा (३७१)<br>एदेण कारणेण दु सद्दादिसु णत्थि रागादी ॥३७८॥<br> </font></h3>
  <div class=bottomContainer id=bottomTxt208 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[दंसणणाणचरित्तं]</b> दर्शन, ज्ञान और चारित्र <b>[अचेदणे विसए]</b> अचेतन विषयों में <b>[किंचि वि णत्थि दु]</b> किंचित्मात्र भी नहीं हैं, <b>[तम्हा]</b> इसलिए <b>[चेदयिदा]</b> आत्मा <b>[तेसु विसएसु]</b> उन विषयों में <b>[किं घादयदे]</b> क्या घातता है ?<br><b>[दंसणणाणचरित्तं]</b> दर्शन, ज्ञान और चारित्र <b>[अचेदणे कम्मे]</b> अचेतन कर्मों में <b>[किंचि वि णत्थि दु]</b> किंचित्मात्र भी नहीं हैं, <b>[तम्हा]</b> इसलिए <b>[चेदयिदा]</b> आत्मा <b>[तेसु कम्मम्हि]</b> उन कर्मों में <b>[किं घादयदे]</b> क्या घातता है ?<br><b>[दंसणणाणचरित्तं]</b> दर्शन, ज्ञान और चारित्र <b>[अचेदणे काए]</b> अचेतन काय में <b>[किंचि वि णत्थि दु]</b> किंचित्मात्र भी नहीं हैं, <b>[तम्हा]</b> इसलिए <b>[चेदयिदा]</b> आत्मा <b>[तेसु काएसु]</b> उन कायों में <b>[किं घादयदे]</b> क्या घातता है ?<br><b>[णाणस्स दंसणस्स य]</b> दर्शन, ज्ञान <b>[तहा चरित्तस्स]</b> और चारित्र का <b>[भणिदो घादो]</b> घात कहा <b>[तहिं]</b> वहाँ <b>[पोग्गलदव्वस्स]</b> पुद्गल-द्रव्य का <b>[को वि घादो दु]</b> किंचित्मात्र भी घात <b>[ण]</b> नहीं <b>[णिद्दिट्ठो]</b> कहा है । <br><b>[जीवस्स जे गुणा केइ]</b> जो कोई जीव के गुण हैं (<font color=DarkSlateGray>वे</font>) <b>[खलु]</b> वस्तुत: परद्रव्य में <b>[णत्थि]</b> नहीं हैं <b>[तम्हा सम्मादिट्ठिस्स]</b> इसलिए सम्यग्दृष्टि को <b>[णत्थि रागो दु विसएसु]</b> विषयों के प्रति राग नहीं होता ।<br><b>[रागो दोसो मोहो य]</b> राग, द्वेष और मोह <b>[जीवस्सेव]</b> जीव के ही <b>[अणण्णपरिणामा]</b> अनन्य परिणाम हैं <b>[एदेण कारणेण दु]</b> इसकारण ही <b>[सद्दादिसु णत्थि रागादी]</b> रागादिक शब्दादि विषयों में नहीं हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha373-378 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha373-378 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha373-378-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿दर्शनज्ञानचारित्रं किंचिदपि नास्ति त्वचेतने विषये ।<br>तस्मात्किं हंति चेतयिता तेषु विषयेषु ॥३६६॥<br>दर्शनज्ञानचारित्रं किंचिदपि नास्ति त्वचेतने कर्मणि ।<br>तस्मात्किं हंति चेतयिता तत्र कर्मणि ॥३६७॥<br>दर्शनज्ञानचारित्रं किंचिदपि नास्ति त्वचेतने काये ।<br>तस्मात्किं हंति चेतयिता तेषु कायेषु ॥३६८॥<br>ज्ञानस्य दर्शनस्य च भणितो घातस्तथा चारित्रस्य ।<br>नापि तत्र पुद्गलद्रव्यस्य कोऽपि घातस्तु निर्दिष्ट: ॥३६९॥<br>जीवस्य ये गुणा: केचिन्न संति खलु ते परेषु द्रव्येषु ।<br>तस्मात्सम्यग्दृष्टेर्नास्ति रागस्तु विषयेषु ॥३७०॥<br>रागो द्वेषो मोहो जीवस्यैव चानन्यपरिणामा: ।<br>एतेन कारणेन तु शब्दादिषु न संति रागादय: ॥३७१॥<br><br>यद्धि यत्र भवति तत्तद्‌घाते हन्यत एव, यथा प्रदीपघाते प्रकाशो हन्यते; यत्र च यद्भवति तत्तद्‌घाते हन्यत एव, यथा प्रकाशघाते प्रदीपो हन्यते । यत्तु यत्र न भवति तत्तद्‌घाते न हन्यते, यथा घटघाते घटप्रदीपो न हन्यते; यत्र च यन्न भवति तत्तद्‌घाते न हन्यते, यथा घटप्रदीपघाते घटो न हन्यते ।<br>अथात्मनो धर्मा दर्शनज्ञानचारित्राणि पुद्‌गलद्रव्यघातेऽपि न हन्यंते, न च दर्शनज्ञानचारित्राणां घातेऽपि पुद्‌गलद्रव्यं हन्यते; एवं दर्शनज्ञानचारित्राणि पुद्‌गलद्रव्ये न भवंतीत्यायाति; अन्यथा तद्‌घाते पुद्‌गलद्रव्यघातस्य, पुद्‌गलद्रव्यघाते तद्‌घातस्य दुर्निवारत्वात्‌ । यत एव ततो ये यावन्त: केचनापि जीवगुणास्ते सर्वेऽपि परद्रव्येषु न संतीति सम्यक्‌ पश्याम:, अन्यथा अत्रापि जीवगुणघाते पुद्‌गलद्रव्यघातस्य, पुद्‌गलद्रव्यघाते जीवगुणघातस्य च दुर्निवारत्वात्‌ ।<br>यद्येवं तर्हि कुत: सम्यग्दृष्टेर्भवति रागो विषयेषु ?<br>न कुतोऽपि ।<br>तर्हि रागस्य कतरा खानि: ?<br>रागद्वेषमोहा हि जीवस्यैवाज्ञानमया: परिणामा:, तत: परद्रव्यत्वाद्विषयेषु न संति, अज्ञानाभावा-त्सम्यग्दृष्टौ तु न भवंति । एवं ते विषयेष्वसंत: सम्यग्दृष्टेर्न भवंतो न भवंत्येव ॥३६६-३७१॥</font></span><br></font></b><br><br><font color=darkBlue><div class=teekaPadya align=center>ज्ञान-दर्शन-चरित ना किंचित् अचेतन विषय में ।<br>इसलिए यह आतमा क्या कर सके उस विषय में ॥३६६॥<br>ज्ञान-दर्शन-चरित ना किंचित् अचेतन कर्म में ।<br>इसलिए यह आतमा क्या कर सके उस कर्म में ॥३६७॥<br>ज्ञान-दर्शन-चरित ना किंचित् अचेतन काय में ।<br>इसलिए यह आतमा क्या कर सके उस काय में ॥३६८॥<br>सद्ज्ञान का सम्यक्त्व का उपघात चारित्र का कहा ।<br>अन्य पुद्गल द्रव्य का ना घात किंचित् भी कहा ॥३६९॥<br>जीव के जो गुण कहे वे हैं नहीं परद्रव्य में ।<br>बस इसलिए सद्दृष्टि को है राग विषयों में नहीं ॥३७०॥<br>अनन्य हैं परिणाम जिय के राग-द्वेष-विमोह ये ।<br>बस इसलिए शब्दादि विषयों में नहीं रागादि ये ॥३७१॥</div><br><p>जो जिसमें होता है, वह उसका घात होने पर नष्ट होता ही है अर्थात् आधार का घात होने पर आधेय का घात हो ही जाता है । जिसप्रकार दीपक के घात होने पर प्रकाश नष्ट हो जाता है । इसीप्रकार जिसमें जो होता है, वह उसका नाश होने पर अवश्य नष्ट हो जाता है अर्थात् आधेय का घात होने पर आधार का घात हो ही जाता है । जिसप्रकार प्रकाश का घात होने पर दीपक का घात हो जाता है । जो जिसमें नहीं होता, वह उसका घात होने पर नष्ट नहीं होता । जिसप्रकार घड़े का नाश होने पर घटप्रदीप (<font color=DarkSlateGray>घड़े मे रखे हुए दीपक</font>) का नाश नहीं होता । इसीप्रकार जिसमें जो नहीं होता, वह उसका घात होने पर नष्ट नहीं होता । जिसप्रकार घटप्रदीप के नष्ट होने पर घट का नाश नहीं होता । इसी न्याय से आत्मा के धर्म - दर्शन-ज्ञान-चारित्र पुद्गलद्रव्य के घात होने पर भी नष्ट नहीं होते और दर्शन-ज्ञान-चारित्र का घात होने पर भी पुद्गलद्रव्य का नाश नहीं होता ।</p><br><p>इसप्रकार यह सिद्ध होता है कि दर्शन-ज्ञान-चारित्र पुद्गलद्रव्य में नहीं हैं; क्योंकि यदि ऐसा न तो दर्शन-ज्ञान-चारित्र का घात होने पर पुद्गलद्रव्य का घात और पुद्गलद्रव्य का घात होने पर दर्शन-ज्ञान-चारित्र का घात अवश्य होना चाहिए । ऐसी स्थिति होने से यह भली-भाँति स्पष्ट है कि जीव के जो जितने गुण हैं; वे सभी परद्रव्यों में नहीं हैं; क्योंकि यदि ऐसा न हो तो यहाँ भी जीव के गुणों का घात होने पर पुद्गलद्रव्य का घात और पुद्गलद्रव्य के घात होने पर जीव के गुणों का घात होना अनिवार्य हो जायेगा; किन्तु ऐसा होता नहीं है । इससे सिद्ध है कि जीव का कोई गुण पुद्गलद्रव्य में नहीं है ।</p><br><p><b><font color=red>प्रश्न – यदि ऐसा है तो सम्यग्दृष्टि को विषयों में राग क्यों होता है ?</p><br><p></font><font color=darkGreen>उत्तर –</font></b> किसी भी कारण से नहीं होता ।</p><br><p><b><font color=red>प्रश्न – यदि ऐसा है तो फिर राग की खान कौन-सी है ? तात्पर्य यह है कि राग की उत्पत्ति कहाँ से होती है, राग की उत्पत्ति का स्थान कौन-सा है ?</p><br><p></font><font color=darkGreen>उत्तर –</font></b> राग-द्वेष-मोह जीव के ही अज्ञानमय परिणाम हैं; वे राग-द्वेष-मोह विषयों में नहीं हैं; क्योंकि विषय तो परद्रव्य हैं और वे सम्यग्दृष्टि के भी नहीं हैं; क्योंकि उसके अज्ञान का अभाव है । इसप्रकार वे राग-द्वेष-मोह परिणाम विषयों में न होने से और सम्यग्दृष्टि के भी न होने से हैं ही नहीं ।</p><br><p>(<font color=DarkSlateGray>कलश--मन्दाक्रान्ता</font>)<br>रागद्वेषाविह हि भवति ज्ञानमज्ञानभावात्<br>तौ वस्तुत्वप्रणिहितदृशा दृश्यमानौ न किंचित् ।<br>सम्यग्दृष्टि: क्षपयतु ततस्तत्त्वदृष्ट्या स्फुटं तौ<br>ज्ञानज्योतिर्ज्वलति सहजं येन पूर्णाचलार्चि: ॥२१८॥<br>(<font color=DarkSlateGray>हिंदी--रोला</font>)<br>यही ज्ञान अज्ञानभाव से राग-द्वेषमय ।<br>हो जाता पर तत्त्वदृष्टि से वस्तु नहीं ये ॥<br>तत्त्वदृष्टि के बल से क्षयकर इन भावों को ।<br>हो जाती है अचल सहज यह ज्योति प्रकाशित ॥२१८॥<br>इस जगत में ज्ञान ही अज्ञानभाव से राग-द्वेष-मोहरूप परिणमित होता है । वस्तुत्व में एकाग्र दृष्टि से देखने पर वे राग-द्वेष-मोह कुछ भी नहीं हैं; इसलिए सम्यग्दृष्टि जीव उन्हें पूर्णत: क्षय करो कि जिससे पूर्ण अचल प्रकाशवाली ज्ञानज्योति प्रकाशित हो ।</p><br><p>(<font color=DarkSlateGray>कलश--शालिनी</font>)<br>रागद्वेषोत्पादकं तत्त्वदृष्ट्या नान्यद्द्रव्यं वीक्ष्यते किंचनापि ।<br>सर्वद्रव्योत्पत्तिरन्तश्चकास्ति व्यक्तात्यंतं स्वस्वभावेन यस्मात् ॥२१९॥<br>(<font color=DarkSlateGray>हिंदी--रोला</font>)<br>तत्त्वदृष्टि से राग-द्वेष भावों का भाई ।<br>कर्ता-धर्ता कोई अन्य नहीं हो सकता ॥<br>क्योंकि है अत्यन्त प्रगट यह बात जगत में ।<br>द्रव्यों का उत्पाद स्वयं से ही होता है ॥२१९॥<br>तत्त्वदृष्टि से देखा जाये तो राग-द्वेष को उत्पन्न करनेवाला अन्य द्रव्य किंचित्मात्र भी दिखाई नहीं देता; क्योंकि सर्वद्रव्यों की उत्पत्ति अपने स्वभाव से ही होती हुई अंतरंग में अत्यन्त स्पष्ट प्रकाशित होती है ।</p></font></td>
    <td id=gatha373-378-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿दर्शन, ज्ञान और चारित्र इन तीनों में से कुछ भी नहीं हैं । कहाँ नहीं हैं ? शब्दादिरूप पंचेंद्रियों के विषय में, ज्ञानावरणादि-द्रव्य-कर्मों में औदारिकादि पाँच शरीरों में नहीं है, क्योंकि शब्दादिक विषय, ज्ञानावरणादि कर्म और औदारिकादि शरीर अचेतन हैं । इसलिये चेतन आत्मा इन ज़ड़-स्वरूप विषय, कर्म और शरीरों में से किसी का क्यों घात करे ? किन्तु शब्दादिक पंचेंद्रिय-विषयों के अभिलाष रूप जो भाव हैं जो कि शरीर के ममत्व-रूप हैं और ज्ञानावरणादि द्रव्य-कर्म के बन्ध के कारण-भूत हैं एवं जो मिथ्यात्व व रागादि-स्वरूप हैं ऐसे विभाव-परिणाम इस आत्मा के मन में स्थान किये हुये हैं उनका घात करना चाहिये । हाँ, ये शब्दादिक भी उन्हीं रागादि-विभावों के पैदा होने में बहिरंग कारण-भूत हैं । इसलिये इनका भी त्याग करना चाहिये, ऐसा आचार्य के कथन का तात्पर्य है । अब इससे आगे उपर्युक्त गाथा में कहे हुये विषय का ही और विशेष विवरण किया जाता है । वह ऐसे है <b>[णाणस्स दंसणस्स य भणिदो घादो तहा चरित्तस्स]</b> शब्दादि पंचेंद्रियों के विषयों की अभिलाषा-रूप और शरीर के साथ ममत्व-रूप से होने वाला अनान्तानुबंधादि राग-द्वेष-रूप मिथ्या-ज्ञान है वह ज्ञानावरणादि कर्मों के बन्ध का निमित्त-कारण है और इस आत्मा के मन में निवास करता है । उस मिथ्या-ज्ञान का निर्विकल्प-समाधिरूप-हथियार से घात करना चाहिये, ऐसा सर्वज्ञ भगवान ने कहा है । हाँ, केवल मिथ्या-ज्ञान का ही नहीं, किन्तु उसके साथ मिथ्या-दर्शन और मिथ्या-चारित्र का भी घात करना चाहिये । <b>[ण वि तम्हि पोग्गलदव्वस्स को वि घादो दु णिद्दिट्ठो]</b> क्योंकि उस अचेतन शब्द आदि विषय-रूप, व द्रव्य-कर्म और शरीर-रूप पुद्गल-द्रव्य में कुछ भी घात नहीं कहा गया है । देखो, घड़े का आधार-भूत जो कुछ भी है उसको नष्ट कर देने पर भी घड़ा नष्ट नहीं होता है, वैसे ही रागादि-भावों का निमित्त भूत जो पन्चेंद्रियों के विषय शब्दादिक हैं उसके नष्ट कर देने पर भी मन में होने वाले जो रागादिक हैं उनका नाश नहीं होता है । क्योंकि अन्य के घात कर देने पर भी अन्य का घात नहीं होता, ऐसा न्याय है; अन्यथा फिर अति-प्रसंग दोष आता है कोई भी व्यवस्था नहीं बनती है <b>[जीवस्स जे गुणा केइ णत्थि खलु ते परेसु दव्वेसु]</b> क्योंकि जीव के जो सम्यक्त्वादि गुण हैं वे शब्दादिक पर-द्रव्यों में नहीं हैं अर्थात् उनका उनके साथ वास्तविक कोई संबन्ध नहीं है यह बात स्पष्ट है । <b>[तम्हा सम्मादिट्ठिस्स णत्थि रागो दु विसएसु]</b> इसलिये विषयों से रहित अपने शुद्धात्मा की भावना से उत्पन्न जो सुख, उसी में तृप्त होने वाला जो सम्यग्दृष्टि है उसका विषयों में राग नहीं होता । <b>[रागो दोसो मोहो जीवस्सेव य अणण्णपरिणामा]</b> क्योंकि राग, देष और मोह अज्ञानी जीव के परिणाम हैं जो कि अशुद्ध-निश्चय से उससे अभिन्न हैं अर्थात अशुद्ध अवस्था में जीव के साथ तन्मय होते हैं । <b>[एदेण कारणेण दु सद्दादिसु णत्थि रागादी]</b> इसलिये यद्यपि अज्ञानी जीव भ्रान्त-ज्ञान के वश होकर अचेतन रूप शब्दादिमय मनोज्ञ और अमनोज्ञ पाँचों इन्दियों के विषय हैं उन्हीं में रागादिक की कल्पना करता है, उन्हीं में रागादिक का आरोप करता है (<font color=DarkSlateGray>कि अमुक वस्तु में मेरा राग है</font>) तो भी शब्दादिक में रागादिक नहीं होते हैं क्योंकि शब्दादिक तो स्वयं अचेतन हैं । इसलिये इस विवेचन से यह बात निश्चित हुई कि राग-द्वेष ये दोनों तभी तक उत्पन्न होते हैं जब तक यह आत्मा बहिर्दृष्टि वाला रहता है और इसके मन में त्रिगुप्ति-रूप स्व-संवेदन ज्ञान उत्पन्न नहीं हो पाता । यह छह गाथाओं का अर्थ हुआ ॥३७३-३७८॥</p></font></td>
      </tbody></table></div>
</body>
</html>
