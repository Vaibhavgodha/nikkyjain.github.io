<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='084.html'><img src='../../../../../images/common/prev.jpg' id=next height=50 width=50/></a>
      <a href='086-088.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿आगे जड़ स्वभाव होने से जो पुद्गल-द्रव्य जीव के परिणाम को और अपने परिणाम को तथा अपने परिणाम के फल को भी नहीं जानता उस पुद्गल का भी निश्चय-नय से जीव के साथ कर्ता-कर्मभाव नहीं है, ऐसा बतलाते हैं --</font></div>
    <h3 class=mainTitle align=center><font color=maroon> ﻿ण वि परिणमदि ण गिण्हदि उप्पज्जदि ण परदव्वपज्जाए (७९)<br>पोग्गलदव्वं पि तहा परिणमदि सएहिं भावेहिं ॥८५॥<br> </font></h3>
  <div class=bottomContainer id=bottomTxt64 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[पोग्गलदव्वं पि]</b> पुद्गल द्रव्य भी <b>[परदव्वपज्जाए]</b> पर-द्रव्य के पर्याय में <b>[तहा]</b> उस प्रकार <b>[ण वि परिणमदि]</b> न तो परिणमन करता है, <b>[ण गिण्हदि]</b> उसको ग्रहण भी नहीं करता और <b>[उप्पज्जदि ण]</b> न उत्पन्न होता है, किन्तु <b>[सएहिं भावेहिं]</b> अपने भावों से ही <b>[परिणमदि]</b> परिणमन करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha085 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha085 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha085-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>नापि परिणमति न गृह्णात्युत्पद्यते न परद्रव्यपर्याये<br>पुद्गलद्रव्यमपि तथा परिणमति स्वकैर्भावै: ॥७९॥<br>(<font color=DarkSlateGray>हिंदी</font>)<br>परद्रव्य की पर्याय में उपजे ग्रहे ना परिणमें<br>इस ही तरह पुद्गल दरव निजभाव से ही परिणमें ॥७९॥</div><br><p>जिस कारण जीव के परिणाम को, अपने परिणाम को तथा अपने परिणाम के फल को न जानता हुआ पुद्गल-द्रव्य पर-द्रव्य (<font color=DarkSlateGray>जीव</font>) के परिणाम-रूप कर्म को मृत्ति का कलष की तरह आप अंतर्व्यापक होकर आदि, मध्य और अन्त में व्याप्त कर <ul><li>नहीं ग्रहण करता, <li>उसी प्रकार परिणमन भी नहीं करता है तथा <li>उत्पन्न भी नहीं होता है, </ul>परन्तु प्राप्य, विकार्य और निर्वर्त्यरूप व्याप्य-लक्षण अपने स्वभाव-रूप कर्म को अन्तर्प्यापक होकर आदि, मध्य और अन्त में व्याप्य <ul><li>उसी को ग्रहण करता है, <li>उसी प्रकार परिणत होता है तथा <li>उसी प्रकार उपजता है ।</ol>इस कारण प्राप्य, विकार्य और निर्वर्त्य-रूप व्याप्य-लक्षण पर-द्रव्य (<font color=DarkSlateGray>जीव</font>) के परिणाम-स्वरूप कर्म को न करते हुए जीव के परिणाम को, अपने परिणाम को तथा अपने परिणाम के फल को नहीं जानते हुए पुद्गल-द्रव्य का जीव के साथ कर्तृ-कर्म-भाव नहीं है । </p><br><p>अब इसी अर्थ के समर्थन का कलषरूप काव्य कहते हैं --</p><br><p>ज्ञानी जानन्नपीमां स्वपरपरिणतिं पुद्गलश्चाप्यजानन्<br>व्याप्तृव्याप्यत्वमंत: कलयितुसहौ नित्यमत्यंतभेदात्<br>अज्ञानात्कर्तृकर्मभ्रमतिरनयोर्भाति तावन्न यावत्<br>विज्ञानार्चिश्चकास्ति क्रकचवददयं भेदमुत्पाद्य सद्य: ॥५०॥<br>ज्ञानी तो अपनी और पर की दोनों की परिणति को जानता हुआ प्रवृत्त होता है तथा पुद्गल-द्रव्य अपनी और पर  की दोनों ही परिणतियों को नहीं जानता हुआ प्रवृत्त होता है । वे दोनों परस्पर अन्तरंग व्याप्य व्यापक भाव को प्राप्त होने में असमर्थ हैं, क्योंकि दोनों भिन्न द्रव्य हैं सदाकाल उसमें अत्यन्त भेद है । अतः इनके कर्तृकर्मभाव मानना भ्रमबुद्धि है । सो जब तक इन दोनों में करोंत की तरह निर्दय होकर उसी समय भेद को उपजाकर भेदज्ञान प्रकाश वाला ज्ञान प्रकाशित नहीं होता, यह भ्रमबुद्धि तभी तक है । व्याप्य व्यापकता तत्स्वरूप के ही होती है अतत्स्वरूप में नहीं ही होती और व्याप्य-व्यापक-भाव के संभव बिना कर्ता-कर्म की स्थिति कुछ भी नहीं है ऐसे उदार विवेकरूप और समस्त को ग्रासीभूत करने का स्वभाव जिसका है ऐसे ज्ञान-स्वरूप प्रकाश के भार से अज्ञान-रूप अंधकार को भेदता हुआ यह आत्मा ज्ञानी होकर उस समय कर्तृत्व से रहित हुआ भासता है ।</p></font></td>
    <td id=gatha085-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[ण वि परिणमदि ण गिण्हदि उप्पज्जदि ण परदव्वपज्जाए]</b> जैसे निश्चय-नय से जीव अपने अनंत-सुखादि स्वरूप को छोड़कर पुद्गल-द्रव्य के रूप में न तो परिणमन ही करता है, न तन्मयता से ग्रहण ही करता है और न उसके आकार-रूप उत्पन्न ही होता है, <b>[पोग्गलदव्वं पि तहा]</b> उसी प्रकार पुद्गल-द्रव्य भी स्वयं तादात्म्य स्वरूप से जिस प्रकार मिट्टी-कलश रूप में परिणमन करती है, उसी प्रकार चिदानंद है लक्षण जिसका ऐसे जीव-स्वरूप में न तो परिणमन ही करता है, न तन्मयता के साथ ग्रहण ही करता है और न जीव के आकार ही बनता है, किन्तु <b>[परिणमदि सएहिं भावेहिं]</b> वह भी सदा अपने वर्णादि स्वभाव-रूप गुण-धर्मों के द्वारा ही परिणमन करता है, क्योंकि मृत्तिका और कलश में जैसा तादात्म्य संबंध है वैसा पुद्गल-द्रव्य का जीव के साथ नहीं है ।</p><br><p>इस प्रकार पुद्गल-द्रव्य भी जीव के साथ उस रूप होकर परिणमन नहीं करता है इत्यादि व्याख्यान की मुख्यता करके गाथा पूर्ण हुई ।</p></font></td>
      </tbody></table></div>
</body>
</html>
