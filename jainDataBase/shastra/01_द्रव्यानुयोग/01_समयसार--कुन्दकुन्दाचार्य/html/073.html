<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='072.html'><img src='../../../../../images/common/prev.jpg' id=next height=50 width=50/></a>
      <a href='074-075.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब शुद्धनिश्चयनय से न केवल बहिरङ्ग वर्णादि जीवस्वरूप नहीं हैं अपितु अभ्यन्तर मिथ्यात्व आदि गुणस्थानरूप रागादि भी जीवस्वरूप नहीं हैं ऐसा सिद्ध करते हैं -</font></div>
    <h3 class=mainTitle align=center><font color=maroon> ﻿मोहणकम्मस्सुदया दु वण्णिया जे इमे गुणट्ठाणा (६८)<br>ते  कह  हवंति   जीवा   जे   णिच्चमचेदणा  उत्ता ॥७३॥<br> </font></h3>
  <div class=bottomContainer id=bottomTxt53 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जे इमे]</b> जो यह <b>[गुणट्ठाणा]</b> गुणस्थान हैं वे <b>[मोहणकम्मस्सुदया दु]</b> मोहकर्म के उदय से होते हैं <b>[वण्णिया]</b> ऐसा (<font color=DarkSlateGray>सर्वज्ञ द्वारा</font>) वर्णन किया गया है; <b>[ते]</b> वे <b>[जीवा]</b> जीव <b>[कह]</b> कैसे <b>[हवंति]</b> हो सकते हैं कि जो <b>[णिच्चम]</b> सदा <b>[अचेदणा]</b> अचेतन <b>[उत्ता]</b> कहे गये हैं ?<br></div>
    <div class=tikaTopContainer><b><br> टीका : 
    <span id=teeka0 class=gatha073 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha073 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha073-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿मोहनकर्मण उदयात्तु वर्णितानि यानीमानि गुणस्थानानि<br>तानि कथं भवन्ति जीवा यानि नित्यमचेतनान्युक्तानि ॥६८॥<br><br>एतदपि स्थितमेव यद्रागादयो भावा न जीवा इति -<br>	मिथ्याद्य्ष्ट्यादीनि गुणस्थानानि हि पौद्गलिकमोहकर्मप्रकृतिविपाकपूर्वउर्र्त्त्ैध्ॅग्ींकमैंीकद्धॅमत्त्ॅद्धकूर्र्डींिींर्त्त्ीकत्त्ूद्धॅिउ सति नित्यमचेतनत्वात् कारणानुविधायीनि कार्याणीति कृत्वा, यवपूर्वका यवा यवा एवेति न्यायेन, पुद्गल एव, न तु जीव: । गुणस्थानानां नित्यमचेतनत्वं चागमाच्चैतन्यsस्वभाव व्याप्तस्यात्मनोsतिरिक्तत्वेन विवेचकै: स्वयमुपलभ्यमानत्वाच्च प्रसाध्यम् ।<br>	एवं रागद्वेषमोहप्रत्ययकर्मनोकर्मवर्गवर्गणाास्पर्द्धकाध्यात्मस्थानआििहृचथ झििथिश्चक्एवझ्उिद्रद्रिहि्लङि्कझर्श्लििथिह्लङि्कझाश्लिह्मििश्लचह्मििश्लचकिडिक्वजिश्लह्लङि्र्र्र्र्ीिंॅ्ींीॅमींींिंॅ्र्र्र्र्र्र्ज्ञ्ीॅमींींिंॅ्ज्ञ्कींडींकॅिझ्र्ींिंॅ्ीॅ्ज्र्ींॅ स्थानबन्धस्थानोदयस्थानमार्गणास्थानस्थििितबन्धस्थानसंक्लेशस्थाडज़ििर्टि्वर्दिडि ज़ििर्िथिचद्रडिज़ििर्झििििश्लचकिडिज़ििर्िठि्यडज़िठि्यउटि्वर्दिडिज़ििर्डिढि्र्र्ींींर्र्द्धॅींठींॅर्र्द्गडझ्र्ँींठींॅद्गर्उछींॅिद्धॅर्र्र्र्र्ध्ींडींझ्र्ँींींद्धॅडींर्ठींॅ लब्धिस्थानान्यपि पुद्गलकर्मपूर्वकत्वे सति नित्यमचेतनत्वात्पुद्गल एव न तु जीव इति स्वयमायातम् । ततो रागादयो भावा  न जीव इति सिद्धम् ।</font></span><br></font></b><br><br><font color=darkBlue><div class=teekaPadya align=center>मोहनकरम   के   उदय  से,  गुणस्थान  जो  ये वर्णये<br>वे  क्यों  बने  आत्मा,  निरन्तर जो अचेतन जिन कहे ? ॥६८॥</div><br><p>ये मिथ्यादृष्टि आदि गुणस्थान पौद्गलिक मोहकर्म की प्रकृति के उदयपूर्वक होते होने से, सदा ही अचेतन होने से, कारण जैसा ही कार्य होता है ऐसा समझकर (<font color=DarkSlateGray>निश्चय कर</font>) जौ पूर्वक होने वाले जो जौ, वे जौ ही होते हैं इसी न्याय से, वे पुद्गल ही हैं-जीव नहीं । और गुणस्थानों का सदा ही अचेतनत्व तो आगम से सिद्ध होता है तथा चैतन्य-स्वभाव से व्याप्त जो आत्मा उससे भिन्नपने से वे गुणस्थान भेदज्ञानियों के द्वारा स्वयं उपलभ्यमान हैं इसलिए भी उनका सदा ही अचेतनत्व सिद्ध होता है । </p><br><p>	इसीप्रकार राग, द्वेष, मोह, प्रत्यय, कर्म, नोकर्म, वर्ण, वर्गणा, स्पर्द्धक, अध्यात्म-स्थान, अनुभाग-स्थान, योग-स्थान, बन्ध-स्थान, उदय-स्थान, मार्गणा-स्थान, स्थितिबन्ध-स्थान, संक्लेश-स्थान, विशुद्धि-स्थान और संयमलब्धि-स्थान भी पुद्गलकर्म-पूर्वक होते होने से, सदा ही अचेतन होने से, पुद्गल ही हैं- जीव नहीं ऐसा स्वत: सिद्ध हो गया । इससे यह सिद्ध हुआ कि रागादिभाव जीव नहीं हैं ।</p><br><p>इस प्रकार जीव और अजीव अलग-अलग होकर (<font color=DarkSlateGray>रङ्गभूमि में से</font>) बाहर निकल गये । </p><br><p>(<font color=DarkSlateGray>कलश ४१ -- अनुष्टुभ्</font>)<br>अनाद्यनन्तमचलं स्वसंवेद्यमिदं स्फुटम्<br>जीव: स्वयं तु चैतन्यमुच्चैश्चकचकायते ॥४१॥तर्हि को जीव इति चेत् -<br>(<font color=DarkSlateGray>हिंदी -- दोहा</font>)<br>स्वानुभूति में जो प्रगट, अचल अनादि अनन्त<br>स्वयं जीव चैतन्यमय, जगमगात अत्यन्त ॥४१॥</p><br><p><b>[अनादि]</b> जो अनादि है, <b>[अनन्तम्]</b> अनन्त है, <b>[अचलं]</b> अचल  है, <b>[स्वसंवेद्यम्]</b> स्वसंवेद्य है <b>[तु]</b> और <b>[स्फुटम्]</b> प्रगट है- ऐसा  जो <b>[इदं चैतन्यम्]</b> यह चैतन्य <b>[उच्चै:]</b> अत्यन्त <b>[चकचकायते]</b> चकचकित- प्रकाशित हो रहा है, <b>[स्वयं जीव:]</b> वह स्वयं ही जीव है । </p><br><p>(<font color=DarkSlateGray>कलश-४२ -- शार्दूलविक्रीडित</font>)<br>वर्णाद्यै: सहितस्तथा  विरहितो  द्वेधास्त्यजीवो  यतो<br>नामूर्तत्वमुपास्य  पश्यति  जगज्जीवस्य   तत्त्वं  तत: ।<br>इत्यालोच्य विवेचकै: समुचितं नाव्याप्यतिव्यापि वा<br>व्यक्तं  व्यञ्जितजीवतत्त्वमचलं  चैतन्यमालम्ब्यताम् ॥४२॥<br>(<font color=DarkSlateGray>हिंदी -- सवैया इकतीसा</font>)<br>मूर्तिक अमूर्तिक अजीव द्रव्य दो प्रकार,<br>इसलिए अमूर्तिक लक्षण न बन सके<br>सोचकर विचारकर भलीभाँति ज्ञानियों ने,<br>कहा वह निर्दोष लक्षण जो बन सके ॥<br>अतिव्याप्ति अव्याप्ति दोषों से विरहित,<br>चैतन्यमय उपयोग लक्षण है जीव का<br>अत: अवलम्ब लो अविलम्ब इसका ही,<br>क्योंकि यह भाव ही है जीवन इस जीव का ॥४२॥</p><br><p><b>[यत: अजीव: अस्ति द्वेधा]</b> अजीव दो प्रकार के हैं- <b>[वर्णाद्यै: सहित:]</b> वर्णादिसहित <b>[तथा विरहित:]</b> और वर्णादिरहित; <b>[तत:]</b> इसलिए <b>[अमूर्तत्वम् उपास्य]</b> अमूर्तत्व का आश्रय लेकर भी (<font color=DarkSlateGray>अर्थात् अमूर्तत्व को जीव का लक्षण मानकर भी</font>) <b>[जीवस्य तत्त्वं]</b> जीव के यथार्थ स्वरूप को <b>[जगत् न पश्यति]</b> जगत् नहीं देख सकता;- <b>[इति आलोच्य]</b> इसप्रकार परीक्षा करके <b>[विवेचकै:]</b> भेदज्ञानी पुरुषों ने <b>[न अव्यापि अतिव्यापि वा]</b> अव्याप्ति और अतिव्याप्ति दूषणों से रहित <b>[चैतन्यम्]</b> चेतनत्व   को जीव का लक्षण कहा है <b>[समुचितं]</b> वह योग्य है । <b>[व्यक्तं]</b> वह चैतन्यलक्षण प्रगट है, <b>[व्यज्जित-जीव- तत्त्वम्]</b> उसने जीव के यथार्थ स्वरूप को प्रगट किया है और <b>[अचलं]</b> वह अचल है- चलाचलता रहित, सदा विद्यमान है । <b>[आलम्ब्यताम्]</b> जगत् उसी का अवलम्बन करो ! (<font color=DarkSlateGray>उससे यथार्थ जीव का ग्रहण होता है ।</font>) ॥४२॥</p><br><p>(<font color=DarkSlateGray>कलश-४३ -- वसन्ततिलका</font>)<br>जीवादजीवमिति लक्षणतो विभिन्नं<br>ज्ञानी जनोsनुभवति स्वयमुल्लसंतम् ।<br>अज्ञानिनो निरवधिप्रविजृम्भितोsयं <br>मोहस्तु  तत्कथमहो  बत  नानटीति ॥४३॥<br>(<font color=DarkSlateGray>हिंदी</font>)<br>निज लक्षणों की भिन्नता से जीव और अजीव को<br>जब स्वयं से ही ज्ञानिजन भिन-भिन्न ही हैं जानते ॥<br>जग में पडे अज्ञानियों का अमर्यादित मोह यह<br>अरे तब भी नाचता क्यों खेद है आश्चर्य है ॥४३॥</p><br><p><b>[इति लक्षणत:]</b> यों पूर्वोक्त भिन्न लक्षण के कारण <b>[जीवात् अजीवम् विभिन्नं]</b> जीव से अजीव भिन्न है <b>[स्वयम् उल्लसन्तम्]</b> उसे (<font color=DarkSlateGray>अजीव को</font>) अपने आप ही (<font color=DarkSlateGray>स्वतंत्रपने, जीव  से  भिन्नपने</font>) विलसित होता  हुआ-परिणमित  होता  हुआ <b>[ज्ञानी जन:]</b>  ज्ञानीजन <b>[अनुभवति]</b> अनुभव करते हैं, <b>[तत्]</b> तथापि <b>[अज्ञानिन:]</b> अज्ञानी को <b>[निरवधि-प्रविजृम्भित: अयं मोह: तु]</b> अमर्यादरूप से फैला हुआ यह मोह <b>[अर्थात् स्वपर के एकत्व की भ्रान्ति]</b> <b>[कथम् नानटीति]</b> क्यों नाचता है- <b>[अहो बत]</b> यह हमें महा आश्चर्य और खेद है ! ॥४३॥</p><br><p>(<font color=DarkSlateGray>कलश-४४ -- वसन्ततिलका</font>)<br>अस्मिन्ननादिनि महत्यविवेकनाट्ये<br>वर्णादिमान्नटति पुद्गल एव नान्य: ।<br>रागादिपुद्गलविकारविरुद्धशुद्ध-<br> चैतन्यधातुमयमूर्तिरयं    च    जीव: ॥४४॥ (<font color=DarkSlateGray>हिंदी -- हरिगीत</font>)<br>अरे काल अनादि से अविवेक के इस नृत्य में<br>बस एक पुद्गल नाचता चेतन नहीं इस कृत्य में ॥<br>यह जीव तो पुद्गलमयी रागादि से भी भिन्न है<br>आनन्दमय चिद्भाव तो दृगज्ञानमय चैतन्य है ॥४४॥</p><br><p><b>[अस्मिन् अनादिनि महति अविवेक- नाट्ये]</b> इस अनादिकालीन महा अविवेक के नाटक में  अथवा नाच में <b>[वर्णादिमान् पुद्गल: एव नटति]</b> वर्णादिमान पुद्गल ही नाचता है, <b>[न अन्य:]</b> अन्य कोई नहीं; (<font color=DarkSlateGray>अभेद ज्ञान में पुद्गल ही अनेकप्रकार का दिखाई देता है, जीव अनेकप्रकार का नहीं हैं</font>) <b>[च]</b> और <b>[अयंजीव:]</b> यह जीव तो रागादिक पुद्गल विकारों से विलक्षण, शुद्ध चैतन्यधातुमय मूर्ति है ।</p><br><p>इति जीवाजीवौ पृथग्भूत्वा निष्क्रांतौ ।</p><br><p>	इति श्रीमदमृतचंद्रसूरिविरचितायां समयसारव्याख्यायामात्मख्यातौ जीवाजीव प्ररूपक: प्रथमोंsक: ॥</p><br><p>(<font color=DarkSlateGray>कलश-४५ -- मन्दाक्रान्ता</font>)<br>इत्थं     ज्ञानक्रकचकलनापाटनं     नाटयित्वा<br>जीवाजीवौ   स्फुटविघटनं   नैव  यावत्प्रयात: ।<br>विश्वं व्याप्त प्रसभविकसद्व्यक्तचिन्मात्रशक्त्या <br>ज्ञातृद्रव्यं        स्वयमतिरसात्तावदुच्चैश्चकाशे ॥४५॥<br>(<font color=DarkSlateGray>हिंदी -- हरिगीत</font>)<br>जब इसतरह धाराप्रवाही ज्ञान का आरा चला<br>तब जीव और अजीव में अतिविकट विघटन हो चला<br>अब जबतलक हों भिन्न जीव-अजीव उसके पूर्व ही<br>यह ज्ञान का घनपिण्ड निज ज्ञायक प्रकाशित हो उठा ॥४५॥</p><br><p><b>[इत्थं]</b> इसप्रकार <b>[ज्ञान- क्रकच- कलना- पाटनं]</b> ज्ञानरूपी करवतका जो बारम्बार अभ्यास है उसे <b>[नाटयित्वा]</b> नचाकर <b>[यावत्]</b> जहाँ <b>[जीवाजीवौ]</b> जीव और अजीव दोनों <b>[स्फुट-विघटनं न एव प्रयात:]</b> प्रगटरूप से अलग नहीं हुए, <b>[तावत्]</b> वहाँ तो <b>[ज्ञातृद्रव्यं]</b> ज्ञाताद्रव्य, <b>[प्रसभ-विकसत्-व्यक्त-चिन्मात्रशक्त्या]</b> अत्यन्त विकासरूप होती हुई अपनी प्रगट चिन्मात्रशक्ति से <b>[विश्वं-व्याप्य]</b> विश्व को व्याप्त करके, <b>[स्वयम्]</b> अपने आप ही <b>[अतिरसात्]</b> अतिवेग  से <b>[उच्चै:]</b> उग्रतया अर्थात् आत्यंतिक रूप से <b>[चकाशे]</b> प्रकाशित हो उठा ।</p></font></td>
    <td id=gatha073-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[मोहणकम्मस्सुदया दु वण्णिदा जे इमे गुणट्ठाणा]</b> निर्मोह परमचैतन्य प्रकाश लक्षणवाले परमात्म-तत्त्व से विरुद्ध पक्षवाले, अनादि अविद्या रूप केले के कन्द के समान परम्परा से आने वाले मोहकर्म के उदय से होने वाले ये गुणस्थान कहे हैं । और जैसा कि गोम्मटसार में कहा गया है । <b>[गुणसण्णा सा च मोह जोग भवा]</b> मोह और योग से उत्पन्न होने वाले जीव के परिणाम को गुणस्थान कहते हैं । <b>[ते कह हवंति जीवा]</b> वे गुणस्थान जीव कैसे हैं ? किसी भी प्रकार से वे जीव नहीं हो सकते हैं । वे कैसे हैं ? <b>[जे णिच्चमचेदणा उत्ता]</b> यद्यपि अशुद्धनिश्चयनय से वे गुणस्थान चेतन हैं तथापि शुद्धनिश्चय नय से नित्य- सर्वकाल अचेतन है । परन्तु वस्तुत: अशुद्धनिश्चयनय से यद्यपि द्रव्यकर्म की अपेक्षा से अभ्यन्तर रागादिक भाव चेतन हैं ऐसा मानकर वे निश्चय संज्ञा को प्राप्त होते हैं । तथापि शुद्ध निश्चयनय अपेक्षा से अशुद्ध निश्चयनय भी व्यवहार है । ऐसा व्याख्यान निश्चय व्यवहारनय के विचार काल में सर्वत्र जानना चाहिए । </p><br><p>इसप्रकार अभ्यन्तर में जैसे मिथ्यात्वादि गुणस्थान जीव का स्वरूप नहीं हैं वैसे ही रागादि भी शुद्ध जीवका स्वरूप नहीं हैं । इसप्रकार के कथन रूप से आठवीं गाथा पूर्ण हुई । इसप्रकार आठ गाथाओं द्वारा तीसरे अन्तराधिकार का व्याख्यान पूर्ण हुआ ।</p><br><p>	यहां कोई शंका करता है कि रागादि जीव का स्वरूप नहीं हैं ऐसा - जीवाधिकार में कहा गया है, वही बात इस अजीवाधिकार में फिर से क्यों कही गई है, यह तो पुनरक्त दोष है ! (<font color=DarkSlateGray>समाधान</font>)  नहीं यहां पुनरूक्त दोष नहीं हैं क्योंकि विस्ताररूचि वाले शिष्य को नव अधिकारों द्वारा उसी समयसार का ही व्याख्यान किया गया है अन्य का नहीं । इस प्रतिज्ञा के अनुसार वहां भी समयसार का व्याख्यान संक्षेप में किया था, यहां भी उसी समयसार का व्याख्यान है । यदि समयसार को छोड़कर, दूसरा व्याख्यान किया जाता तो प्रतिज्ञा भंग का दोष आता । अत: यहाँ पुनरूक्त दोष नहीं है । (<font color=DarkSlateGray>अपितु पुनरूक्ति अध्यात्मग्रन्थों में गुण है ।</font>)</p><br><p>	अथवा भावना ग्रन्थों में समाधिशतक, परमात्मप्रकाश आदि आध्यात्मिक ग्रन्थ हैं । जैसे रागियों को श्रृङ्गार कथा बार-बार कही जाती है उसमें पुनरूक्त दोष नहीं आता, उसीप्रकार अध्यात्म ग्रन्थों में पुनरूक्त दोष नहीं आता ।</p><br><p>	अथवा जीवाधिकार में जीव की मुख्यता है तथा अजीवाधिकार में अजीव की मुख्यता   है । विवक्षित को मुख्य कहते हैं ऐसा वचन है । अथवा वहां जीवाधिकार में सामान्य व्याख्यान है, यहां अजीवाधिकार में विशेष विस्तार व्याख्यान है ।</p><br><p>	अथवा वहां रागादि से भिन्न जीव है ऐसा विधि की मुख्यता से व्याख्यान है । यहां रागादि जीवस्वरूप नहीं है ऐसा निषेध की मुख्यता से व्याख्यान है । </p><br><p><b><font color=red>प्रश्न – किसप्रकार से विधि निषेध की मुख्यता कही है ? </p><br><p></font><font color=darkGreen>उत्तर –</font></b> जैसे एकत्व अनुप्रेक्षा में विधिकथन की मुख्यता है तथा अन्यत्व अनुप्रेक्षा में निषेध कथन की मुख्यता है । इसप्रकार शंका का निराकरण पांच प्रकार से किया गया है जो ज्ञातव्य है । </p><br><p>इसप्रकार जीव और अजीव, जीव-अजीवाधिकार रङ्गभूमि में श्रृङ्गार सहित पात्र के समान व्यवहारनय से एकरूप होकर प्रविष्ट हुए परन्तु निश्चयनय से श्रृंगार रहित पात्र की तरह भिन्न होकर चले गये ॥७३॥</p><br><p>	इसप्रकार  श्री  जयसेनाचार्यकृत  शुद्धात्मानुभूति  लक्षणवाली  तात्पर्यवृत्ति नाम  की समयसार व्याख्या में तीन स्थलों के समुदाय रूप से तीस गाथाओं द्वारा यह अजीवाधिकार  पूर्ण हुआ ॥२॥</p><br><p>अब पूर्वोक्त जीवाधिकार की रंगभूमि में यद्यपि शुद्ध-निश्चयनय की अपेक्षा से कर्त्ता-कर्म भाव रहित जीव और अजीव हैं किन्तु व्यायवहार-नय की अपेक्षा से वही जीव और अजीव कर्ता और कर्म के भेष में श्रृंगार सहित पात्र के समान प्रवेश करते हैं । इस प्रकार के दण्डकों को छोड़कर ७८ गाथाओं पर्यन्त नव-स्थलों से व्याख्यान करते हैं । इस प्रकार पुण्य-पापादि सप्त-पदार्थों की पीठिका के रूप में तीसरे अधिकार में यह समुदाय पातनिका हुई है अथवा यों कहो कि <b>[जो खलु संसारत्थो जीवो]</b> इत्यादि तीन गाथाओं के द्वारा पुण्य-पापादि रूप सप्त-पदार्थ जो कि जीव और पुद्गल के संयोगरूप परिणाम से उत्पन्न हुए हैं, वे शुद्ध-निश्चयनय से शुद्ध जीव के स्वरूप नहीं हैं, इस प्रकार का व्याख्यान पंचास्तिकाय-प्राभृत ग्रंथ में जो पहले संक्षेप से कह आये हैं, उन्हीं पुण्य-पापादि सप्त-पदार्थों का स्पष्ट वर्णन करने के लिए ये पीठिका का समुदाय-रूप कथन किया जाता है यह दूसरी पातनिका हुई । वहाँ सबसे पहले <b>[जाव ण वेदि विसेसंतरं]</b> इत्यादि गाथा से प्रारम्भ करके पाठ के क्रम से छह गाथाओं पर्यन्त व्याख्यान करते हैं । वहाँ दो गाथाएं तो अज्ञानी जीव की मुख्यता से और चार गाथायें ज्ञानी जीव की मुख्यता से कहीं गई हैं । इस प्रकार पहले स्थल में समुदाय पातनिका हुई ।</p></font></td>
      </tbody></table></div>
</body>
</html>
