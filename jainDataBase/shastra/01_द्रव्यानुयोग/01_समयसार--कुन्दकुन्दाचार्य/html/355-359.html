<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='351-354.html'><img src='../../../../../images/common/prev.jpg' id=next height=50 width=50/></a>
      <a href='360-372.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, '(जीव के) जो मिथ्यात्व-भाव होता है उसका कर्त्ता कौन है?' -- इस बात की भली-भांति चर्चा करके, 'भाव-कर्म का कर्त्ता (अज्ञानी) जीव ही है' यह युक्ति-पूर्वक सिद्ध करते हैं --</font></div>
    <h3 class=mainTitle align=center><font color=maroon> ﻿मिच्छत्तं जदि पयडी मिच्छादिट्ठी करेदि अप्पाणं (३२८)<br>तम्हा अचेदणा ते पयडी णणु कारगो पत्ते ॥३५५॥<br>सम्मत्ता जदि पयडी सम्मादिट्ठी करेदि अप्पाणं<br>तम्हा अचेदणा ते पयडी णणु कारगा पत्ता ॥३५६॥<br>अहवा एसो जीवो पोग्गलदव्वस्स कुणदि मिच्छत्तं (३२९)<br>तम्हा पोग्गलदव्वं मिच्छादिट्ठी ण पुण जीवो ॥३५७॥<br>अह जीवो पयडी तह पोग्गलदव्वं कुणंति मिच्छत्तं (३३०)<br>तम्हा दोहिं कदं तं दोण्णि वि भुंजंति तस्स फलं ॥३५८॥<br>अह ण पयडी ण जीवो पोग्गलदव्वं करेदि मिच्छत्तं (३३१)<br>तम्हा पोग्गलदव्वं मिच्छत्तं तं तु ण हु मिच्छा ॥३५९॥<br> </font></h3>
  <div class=bottomContainer id=bottomTxt206 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जदि]</b> यदि <b>[मिच्छत्तं पयडी]</b> मिथ्यात्व (<font color=DarkSlateGray>कर्म</font>) प्रकृति <b>[मिच्छादिट्ठी करेदि]</b> मिथ्यादृष्टि करे <b>[अप्पाणं]</b> आत्मा को <b>[तम्हा]</b> तो <b>[ते]</b> उसे (<font color=DarkSlateGray>मिथ्यात्वभाव को</font>) <b>[अचेदणा]</b> अचेतनपना हो <b>[पयडी णणु कारगो पत्ते]</b> प्रकृति का कारण प्राप्त होने से ।<br><b>[जदि]</b> यदि <b>[सम्मत्ता पयडी]</b> सम्यक्त्व (<font color=DarkSlateGray>कर्म</font>) प्रकृति <b>[सम्मादिट्ठी करेदि]</b> सम्यग्दृष्टि करे <b>[अप्पाणं]</b> आत्मा को <b>[तम्हा]</b> तो <b>[ते]</b> उसे (<font color=DarkSlateGray>सम्यक्त्व को</font>) <b>[अचेदणा]</b> अचेतनपना हो <b>[पयडी णणु कारगो पत्ते]</b> प्रकृति का कारण प्राप्त होने से ।<br><b>[अहवा]</b> अथवा <b>[एसो]</b> प्रत्यक्ष-भूत <b>[जीवो]</b> जीव <b>[पोग्गलदव्वस्स]</b> पुद्गल-द्रव्य के <b>[कुणदि मिच्छत्तं]</b> मिथ्यात्व को करे <b>[तम्हा]</b> तो <b>[पोग्गलदव्वं]</b> पुद्गल-द्रव्य <b>[मिच्छादिट्ठी]</b> मिथ्यादृष्टि होगा <b>[ण पुण जीवो]</b> फिर जीव नहीं ।<br><b>[अह]</b> अथवा <b>[जीवो पयडी तह]</b> जीव और प्रकृति - दोनों मिलकर <b>[पोग्गलदव्वं कुणंति मिच्छत्तं]</b> पुद्गल-द्रव्य को मिथ्यात्वभावरूप करते हैं - <b>[तम्हा]</b> तो <b>[दोहिं कदं तं]</b> जो दोनों ने किया <b>[तस्स फलं]</b> उसका फल <b>[दोण्णि वि भुंजंति]</b> दोनों को ही भोगना चाहिए ।<br><b>[अह]</b> अथवा <b>[ण पयडी ण जीवो]</b> न प्रकृति और न जीव <b>[पोग्गलदव्वं करेदि मिच्छत्तं]</b> पुद्गल-द्रव्य को मिथ्यात्वभावरूप करता है <b>[तम्हा]</b> तो <b>[पोग्गलदव्वं]</b> पुद्गल-द्रव्य <b>[मिच्छत्तं]</b> (<font color=DarkSlateGray>स्वयं</font>) मिथ्यात्वभावरूप होगा <b>[तं तु ण हु मिच्छा]</b> क्या यह वास्तव में मिथ्या नहीं है ?<br></div>
    <div class=tikaTopContainer><b><br> टीका : 
    <span id=teeka0 class=gatha355-359 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha355-359 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha355-359-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿मिथ्यात्वं यदि प्रकृतिर्मिथ्यादृष्टिं करोत्यात्मानम्<br>तस्मादचेतना ते प्रकृतिर्ननु कारका प्राप्ता ॥३२८॥<br>अथवैष जीव: पुद्गलद्रव्यस्य करोति मिथ्यात्वम्<br>तस्मात्पुद्गलद्रव्यं मिथ्यादृष्टिर्न पुनर्जीव: ॥३२९॥<br>अथ जीव: प्रकृतिस्तथा पुद्गलद्रव्यं कुरुत: मिथ्यात्वम्<br>तस्मात् द्वाभ्यां कृतं तत् द्वावपि भुंजाते तस्य फलम् ॥३३०॥<br>अथ न प्रकृतिर्न जीव: पुद्गलद्रव्यं करोति मिथ्यात्वम्<br>तस्मात्पुद्गलद्रव्यं मिथ्यात्वं तत्तु न खलु मिथ्या ॥३३१॥<br><br>जीव एव मिथ्यात्वादिभावकर्मण: कर्ता, तस्याचेतनप्रकृतिकार्यत्वेऽचेतनत्वानुषंगात्‌ ।<br>स्वस्यैव जीवो मिथ्यात्वादिभावकर्मण: कर्ता, जीवेन पुद्‌गलद्रव्यस्य मिथ्यात्वादिभावकर्मणि क्रियमाणे पुद्‌गलद्रव्यस्य चेतनानुषंगात्‌ ।<br>न च जीव: प्रकृतिश्च मिथ्यात्वादिभावकर्मणो द्वौ कर्तारौ, जीववदचेतनाया: प्रकृतेरपि तत्फलभोगानुषंगात्‌ ।<br>न च जीव: प्रकृतिश्च मिथ्यात्वादिभावकर्मणो द्वावप्यकर्तारौ, स्वभावत एव पुद्‌गलद्रव्यस्य मिथ्यात्वादिभावानुषंगात्‌ ।<br>ततो जीव: कर्ता, स्वस्य कर्म कार्यमिति सिद्धम्‌ ॥३२८-३३१॥</font></span><br></font></b><br><br><font color=darkBlue><div class=teekaPadya align=center>मिथ्यात्व नामक प्रकृति मिथ्यात्वी करे यदि जीव को ।<br>फिर तो अचेतन प्रकृति ही कर्तापने को प्राप्त हो ॥३२८॥<br>अथवा करे यह जीव पुद्गल दरब के मिथ्यात्व को ।<br>मिथ्यात्वमय पुद्गल दरब ही सिद्ध होगा जीव ना ॥३२९॥<br>यदि जीव प्रकृति उभय मिल मिथ्यात्वमय पुद्गल करे ।<br>फल भोगना होगा उभय को उभयकृत मिथ्यात्व का ॥३३०॥<br>यदि जीव प्रकृति ना करें मिथ्यात्वमय पुद्गल दरब ।<br>मिथ्यात्वमय पदुग्ल सहज, क्या नहीं यह मिथ्या कहो ? ॥३३१॥</div><br><p><ul><li>जीव ही मिथ्यात्वादि भावकर्मों का कर्ता है; क्योंकि यदि भावकर्मों को अचेतन प्रकृति का कार्य माना जाये तो उन्हें (<font color=DarkSlateGray>भावकर्मों को</font>) अचेतनत्व का प्रसंग आयेगा । <li>जीव अपने ही मिथ्यात्वादि भावकर्मों का कर्ता है; क्योंकि यदि जीव पुद्गलद्रव्य के मिथ्यात्वादि भावकर्मों का कर्ता होवे तो पुद्गलद्रव्य को चेतनत्व का प्रसंग आयेगा । <li>जीव और प्रकृति - दोनों मिलकर मिथ्यात्वादि भावकर्मों के कर्ता हों - ऐसा भी नहीं हो सकता; क्योंकि यदि वे दोनों कर्ता होवें तो जीव की भाँति अचेतनप्रकृति को भी उन भावकर्मों का फल भोगने का प्रसंग आ जायेगा । और <li>यदि ऐसा माना जाये कि जीव और प्रकृति - दोनों ही मिथ्यात्वादि भावकर्मों के अकर्ता हैं तो भी ठीक नहीं है; क्योंकि यदि वे दोनों ही अकर्ता हों तो फिर पुद्गलद्रव्य को स्वभाव से ही मिथ्यात्वादि भावों का प्रसंग प्राप्त होगा । </ol>इससे यह सिद्ध हुआ कि जीव ही अपने मिथ्यात्वादि भावकर्मों का कर्ता है और वे भावकर्म उसके ही कर्म हैं ।</p><br><p>(<font color=DarkSlateGray>कलश--शार्दूलविक्रीडित</font>)<br>कार्यत्वादकृतं न कर्म न च तज्जीवप्रकृत्योर्द्वयोरज्ञाया::: प्रकृते: स्वकार्यफलभुग्भावानुषंगात्कृति: ।<br>नैकस्या: प्रकृतेरचित्त्वलसनाज्जीवोऽस्य कर्ता ततो<br>जीवस्यैव च कर्म तच्चिदनुगं ज्ञाता न यत्पुद्गल: ॥२०३॥<br>(<font color=DarkSlateGray>हिंदी--रोला</font>)<br>अरे कार्य कर्ता के बिना नहीं हो सकता,<br>भावकर्म भी एक कार्य है सब जग जाने ।<br>और पौद्गलिक प्रकृति सदा ही रही अचेतन<br>वह कैसे कर सकती चेतन भावकर्म को ॥<br>प्रकृति-जीव दोनों ही मिलकर उसे करें यदि,<br>तो फिर दोनों मिलकर ही फल क्यों ना भोगें?<br>भावकर्म तो चेतन का ही करे अनुसरण,<br>इसकारण यह जीव कहा है उनका कर्ता ॥२०३॥<br>भावकर्म कार्य है, इसकारण वह अकृत नहीं हो सकता, उसका कर्ता कोई न कोई अवश्य होना चाहिए; क्योंकि कार्य कर्ता के बिना नहीं होता । वह भावकर्मरूप कार्य जीव और पौद्गलिक प्रकृति - इन दोनों के द्वारा मिलकर किया हुआ कार्य भी नहीं हो सकता; क्योंकि ऐसा मानने पर 'जो कर्ता, सो भोक्ता' - इस नियम के अनुसार जड़प्रकृति को भी उसके फल को भोगने का प्रसंग प्राप्त होगा । प्रकृति का अचेतनत्व तो प्रगट ही है और भावकर्म चेतन है; इसलिए वह चिद्विलासरूप भावकर्म अकेली प्रकृति का भी कार्य नहीं हो सकता । पुद्गल तो ज्ञाता नहीं है; इसलिए चेतन का अनुसरण करनेवाले भावकर्म का कर्ता चेतन जीव ही है और वह भावकर्म जीव का ही कर्म है ।</p><br><p>(<font color=DarkSlateGray>कलश--शार्दूलविक्रीडित</font>)<br>कर्मैव प्रवितर्क्य कर्तृ हतकै: क्षिप्त्वात्मन: कर्तृतां<br>कर्तात्मैष कथंचिदित्यचलिता कैश्चिच्छ्रुति: कोपिता ।<br>तेषामुद्धतमोहमुद्रितधियां बोधस्य संशुद्धये<br>स्याद्वादप्रतिबंधलब्धविजया वस्तुस्थिति: स्तूयते ॥२०४॥<br>(<font color=DarkSlateGray>हिंदी--रोला</font>)<br>कोई कर्ता मान कर्म को भावकर्म का,<br>आतम का कर्तृत्व उड़ाकर अरे सर्वथा ।<br>और कथंचित् कर्ता आतम कहनेवाली<br>स्याद्वादमय जिनवाणी को कोपित करते ॥<br>उन्हीं मोहमोहितमतिवाले अल्पज्ञों के,<br>संबोधन के लिए सहेतुक स्याद्वादमय ।<br>वस्तु का स्वरूप समझाते अरे भव्यजन,<br>अब आगे की गाथाओं में कुन्दकुन्द मुनि ॥२०४॥<br>कई लोग आत्मघाती एकान्तवादी रागादि विकारी-भावों का कर्ता पौद्गलिक-कर्मों को ही मानकर आत्मा के कर्तृत्व को सर्वथा उड़ाकर 'आत्मा रागादिभावों का कथंचित् कर्ता है' - ऐसा कहनेवाली श्रुति जिनवाणी को कोपित करते हैं; तीव्र-मोह से मोहित बुद्धिवाले उन लोगों की बुद्धि की संशुद्धि के लिए आगामी गाथाओं में अनेकान्तमयी वस्तु-स्थिति का विवेचन किया जाता है ।</p></font></td>
    <td id=gatha355-359-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[मिच्छत्तं जदि पयडी मिच्छादिट्ठी करेदि अप्पाणं]</b> जो आत्मा स्वयं नहीं परिणमन करने वाला है उसको द्रव्य-मिथ्यात्व-प्रकृति हठात् मिथ्यादृष्टि बना देती है । <b>[तम्हा अचेदणादे पयडी णणु कारगो पत्ता]</b> तब हे सांख्यमतिन् ! तेरे मत से तो अचेतन-रूप यह द्रव्य-मिथ्यात्व नाम की प्रकृति ही भाव-मिथ्यात्व की करने वाली ठहरी, जीव तो फिर सर्वथा अकर्ता ही ठहरा । तब फिर उसको तो कर्म-बंध नहीं होना चाहिये, और जब कर्म-बंध नहीं, तो संसार का अभाव आया, सो यह प्रत्यक्ष विरुद्ध है । </p><br><p>इसी प्रकार <b>[सम्मत्ता जदि पयडी सम्मादिट्ठी करेदि अप्पाणं]</b> सम्यक्त्व-नाम वाली प्रकृति स्वयं नहीं परिणमन करने वाले आत्मा को सम्यग्दृष्टि बना देती है <b>[तम्हा अचेदणा ते पयडी णणु कारगा पत्ता]</b> तो फिर चैतन्य-शुन्य-प्रकृति ही तेरे मत में कर्ता ठहरी, जीव तो सम्यक्त्व परिणाम का कर्ता नहीं ठहरा अपितु अकर्ता ही रहा तो वेदक-सम्यक्त्व का अभाव ही रहा, और वेदक सम्यक्त्व के अभाव में क्षायिक-सम्यक्त्व का भी अभाव ठहरा और उससे मोक्ष का भी अभाव हुआ, तब यह प्रत्यक्ष विरोध व आगम विरोध हुआ । इस पर प्रश्न होता है कि सम्यक्त्व-प्रकृति तो कर्म का भेद है जो कि सम्यक्त्व, मिथ्यात्व और सम्यक्-मिथ्यात्व के भेद से तीन प्रकार के होने वाले दर्शन-मोह का प्रथम भेद है वह सम्यग्दर्शन कैसे हो सकता है ? क्योंकि सम्यक्त्व तो भव्य जीव का परिणाम होता है जो कि निर्विकार-सदानन्द: है लक्षण जिसका ऐसा जो परमात्मा-तत्त्व उसे आदि लेकर जीवादि-सातों तत्वों के श्रद्धानरूप होकर मोक्ष का बीजभूत होता है ? इसका उत्तर यह है कि यद्यपि सम्यक्त्व-प्रकृति कर्म विशेष है यह ठीक है किन्तु निर्विष किया हुआ विष जैसे मारने वाला नहीं होता है वैसे ही मन्त्र स्थानीय विशुद्धि-विशेष मात्र शुद्धात्मा के अभिमुख परिणाम के द्वारा नष्ट कर दी गई है मिथ्यात्व शक्ति जिसकी, ऐसा वह सम्यक्त्व नामकर्म विशेष है वह क्षायोपशमिक आदि पाँच-लब्धियों के द्वारा उत्पन्न हुआ प्रथमोपशम-सम्यक्त्व उसके अनन्तर उत्पन्न जो वेदक-सम्यक्त्व उसका स्वभाव जो तत्वार्थ-श्रद्धानरूप आत्म-परिणाम उसको नष्ट नहीं करता है, इसलिये उपचार से सम्यक्त्व का हेतु होने के कारण यह कर्म विशेष भी सम्यक्त्व कहा जाता है, जो कि तीर्थंकर-नामकर्म के समान परम्परा से मुक्ति का कारण भी होता है । इसमें कोई दोष नहीं है । <b>[अहवा एसो जीवो पोग्गलदव्वस्स कुणदि मिच्छत्तं]</b> अब यदि उपर्युक्त दूषण से बचने के लिए यह कहा जाय कि यह प्रत्यक्ष-भूत जीव-द्रव्य-कर्मरूप-पुद्गल-द्रव्य के शुद्धात्म-तत्त्वादिक के विषय में विपरीत अभिप्राय को पैदा करने वाले भाव-मिथ्यात्व को कर देता है किंतु स्वयं भाव-मिथ्यात्व रूप परिणमन नहीं करता है ऐसा तेरा मत है ? <b>[तम्हा पोग्गलदव्वं मिच्छादिट्ठी ण पुण जीवो]</b> तो फिर एकांत रूप से वह पुद्गल-द्रव्य ही मिथ्यादृष्टि होना चाहिये, जीव मिथ्यादृष्टि नहीं होना चाहिये । ऐसी दशा में कर्म-बंध भी उसी के होना चाहिये, संसार भी उसी के, अपितु जीव के तो फिर कुछ नहीं होना चाहिये, यह प्रत्यक्ष विरोध है । </p><br><p><b>[अह जीवो पयडी तह पोग्गलदव्वं कुणंति मिच्छत्तं]</b> फिर इस दूषण से बचने के लिये भी यह कहा जाय कि जीव और प्रकृति दोनों कर्म-रूप पुद्गल-द्रव्य को भाव-मिथ्यात्व-रूप कर देते हैं । <b>[तम्हा दोहिं कदंतं]</b> उन दोनों के द्वारा किये हुये उस मिथ्यात्व के <b>[दोण्णि वि भुंजंति तस्स फलं]</b> फल को जीव और पुद्गल दोनों ही भोगें, ऐसा होना चाहिये सो इसमें अचेतन-प्रकृति के भी भोक्तापन का प्रसंग आया, यह प्रत्यक्ष में विरोध है । <b>[अह ण पयडी ण जीवो पोग्गलदव्वं करेदि मिच्छत्तं]</b> यदि ऐसा कहा जाय कि एकांत से न तो प्रकृति ही करती है और न अकेला जीव ही इस कर्म को भाव मिथ्यात्व रूप करता है, <b>[तम्हा पोग्गलदव्वं मिच्छत्तं तं तु ण हु मिच्छा]</b> तब पुद्गल-द्रव्य ही मिथ्यात्व ठहरा, सो ऐसा कहना क्या मिथ्यापन नहीं है ? किन्तु मिथ्या ही है, क्योंकि यह <b>[अहवा एसो जीवो पोग्गलदव्वस्स कुणदि मिच्छत्तं]</b> इस पूर्वोक्त वाक्य से विरुद्ध ही है । </p><br><p>स्पष्टीकरण इस प्रकार है कि यद्यपि शुद्ध-निश्चयनय से जीव शुद्ध ही है फिर भी पर्यायार्थिक-नय से कथंचित् परिणामीपना होने पर अनादि काल से धारा प्रवाह रूप से चले आये कर्मों के उदय के वश से यह जीव स्फटिक-पाषाण के समान ही रागादिरूप उपाधि-परिणाम को ग्रहण करता है । यदि एकांत से यह अपरिणामी ही हो तो फिर इसमें उपाधिरूप-परिणाम कभी घटित नहीं हो सकता है । स्फटिक-पाषाण में जपा-पुष्प की उपाधि के द्वारा परिणमन कर जाने की शक्ति है इसलिये जपा-पुष्प उस स्फटिक में उपाधि पैदा कर देता है किन्तु वही जपा-पुष्प काष्ठादिक में उपाधि पैदा नहीं करता क्योंकि वहाँ उपाधि रूप से परिणमन-शक्ति का अभाव है । ऐसी ही बात जीव के विषय में है । इस प्रकार एकांत से यदि ऐसा मान लिया जाय कि द्रव्य रूप मिथ्यात्व-प्रकृति ही कर्ता बनकर भाव-मिथ्यात्व को कर देती है तब फिर जीव भाव-मिथ्यात्व का कर्ता नहीं ठहरता है, एवं जीव में भाव-मिथ्यात्व के न होने पर कर्म का अभाव आ जाता है और कर्म के अभाव से संसार का अभाव आता है सो यह प्रत्यक्ष विरोध है । इत्यादि रूप से व्याख्यान द्वारा तृतीय स्थल में पाँच गाथाएँ पूर्ण हुई ॥३५५-३५९॥</p><br><p>आगे ज्ञान, अज्ञान, सुख, दुख आदि कर्म एकांत से कर्म ही करता है, आत्मा नहीं करता, ऐसे सांख्य-मत के अनुसार चलने वाले कहते है । उन्हों के प्रति नय-विभाग से यह सिद्ध करते हैं कि यह जीव कथंचित् कर्ता है । इसकी तेरह गाथायें हैं । <ul><li>इनमें कर्म ही एकांत से कर्ता होता है, इसकी मुख्यता से <b>[﻿कम्मेहि दु अण्णाणी]</b> इत्यादि चार सूत्र हैं । <li>उसके बाद सांख्य-मत में भी ऐसा कहा गया है इस सम्वाद को बतलाने के लिये ब्रह्मचर्य के स्थापन की मुख्यता से <b>[पुरिसित्थियाहिलासी]</b> इत्यादि दो गाथायें हैं । <li>अहिंसा की स्थापना की मुख्यता से <b>[जम्हा घादेदि परं]</b> इत्यादि दो गाथायें हैं । <li>प्रकृति के ही कर्त्तापन है आत्मा के नहीं इस एकांत के दूषण को दूर करने के लिये इसी ही चार गाथाओं का ही दिखाया हुआ संकोच रूप <b>[एवं संखुवएसं]</b> इत्यादि एक गाथा है । <li>ऐसे पाँच सूत्रों के समुदाय से दूसरा अन्त:स्थल हुआ है उसके बाद आत्मा कर्म व कर्म-जनित भाव नहीं करता, किन्तु अपने आपको करता है इस प्रकार कहते हुये एक गाथा में पूर्व-पक्ष है और तीन गाथाओं में उसका परिहार है । इस प्रकार समुदाय रूप से <b>[अहवा मण्णसि मज्झं]</b> इत्यादि चार सूत्र हैं । </ul>इस प्रकार चार अन्तर-अधिकार में तीसरे स्थान के द्वारा समुदाय पातनिका हुई ।</p></font></td>
      </tbody></table></div>
</body>
</html>
