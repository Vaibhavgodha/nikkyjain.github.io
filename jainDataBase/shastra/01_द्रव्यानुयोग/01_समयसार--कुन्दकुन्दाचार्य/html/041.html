<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='039-040.html'><img src='../../../../../images/common/prev.jpg' id=next height=50 width=50/></a>
      <a href='042.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿आगे शुद्धात्मा की अनुभूति का अनुभव किस प्रकार होता है ? ऐसा पूछने पर आचार्यदेव मोहादिक के परित्याग का प्रकार बतलाते हैं --</font></div>
    <h3 class=mainTitle align=center><font color=maroon> ﻿णत्थि मम को वि मोहो बुज्झदि उवओग एव अहमेक्को (३६)<br>तं मोहणिम्ममत्तं समयस्स वियाणया बेंति ॥४१॥<br> </font></h3>
  <div class=bottomContainer id=bottomTxt35 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿'<b>[मोहो]</b> मोह <b>[मम]</b> मेरा <b>[को वि]</b> कुछ भी <b>[﻿णत्थि]</b> नहीं है, <b>[अहमेक्को]</b> मैं तो एक <b>[उवओग]</b> उपयोगमय <b>[एव]</b> ही हूँ' - <b>[तं]</b> ऐसा <b>[बुज्झदि]</b> जानने को <b>[समयस्स वियाणया]</b> सिद्धांत अथवा स्व-पर के जानने वाले <b>[मोहणिम्ममत्तं]</b> मोह से निर्मम <b>[बेंति]</b> कहते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha041 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha041 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha041-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>नास्ति मम कोsपि मोहो बुध्यते उपयोग एवाहमेक:<br>तं मोहनिर्मत्वं समयस्य विज्ञायका बु्रवन्ति ॥३६॥<br>(<font color=DarkSlateGray>हिंदी</font>)<br>मोहादि मेरे कुछ नहीं मैं एक हूँ उपयोगमय<br>है मोह-निर्मता यही वे कहें जो जानें समय ॥३६॥</div><br><p>निश्चय से फलदान की सामर्थ्य से प्रगट होकर भावकरूप होनेवाले पुद्गलद्रव्य से रचित मोह मेरा कुछ भी नहीं है; क्योंकि टंकोत्कीर्ण एक ज्ञायकस्वभावभाव का परमार्थ से पर के भाव द्वारा भाया जाना (<font color=DarkSlateGray>भाव्यरूप करना</font>) अशक्य है । दूसरी बात यह है कि स्वयं ही निरन्तर विश्व को प्रकाशित करने में चतुर और विकासरूप शाश्वत प्रताप संपत्ति सहित वह भगवान आत्मा ही चैतन्यशक्तिमात्र स्वभावभाव के द्वारा जानता है कि 'परमार्थ से मैं एक हूँ ।' यद्यपि समस्त द्रव्यों के परस्पर साधारण अवगाह का निवारण करना अशक्य होने से मेरा आत्मा और जड़पदार्थ श्रीखण्ड की भाँति एकमेक हो रहे हैं; तथापि श्रीखण्ड की ही भाँति स्पष्ट अनुभव में आनेवाले स्वादभेद के कारण 'मैं मोह के प्रति निर्मम ही हूँ'; क्योंकि सदा अपने एकत्व में प्राप्त होने से समय ज्यों का त्यों ही स्थित रहता है ।</p><br><p>इसप्रकार भावक-भाव से भेदज्ञान हुआ ।</p><br><p>(<font color=DarkSlateGray>कलश-३०</font>)<br>सर्वत: स्वरसनिर्भरभावं चेतये स्वयमहं स्वमिहैकम्<br>नास्ति नास्ति मम कश्चन मोह: शुद्धचिद्घनमहोनिधिरस्मि ॥३०॥<br>(<font color=DarkSlateGray>हिंदी</font>)<br>सब ओर से चैतन्यमय निजभाव से भरपूर हूँ<br>मैं स्वयं ही इस लोक में निजभाव का अनुभव करूँ ॥<br>यह मोह मेरा कुछ नहीं चैतन्य का घनपिण्ड हूँ<br>हूँ शुद्ध चिद्घन महानिधि मैं स्वयं एक अखण्ड हूँ ॥३०॥</p><br><p>इस लोक में मैं स्वयं ही अपने एक आत्मस्वरूप का अनुभव करता हूँ, जो चारों ओर से अपने चैतन्यरस से भरपूर है । यह मोह मेरा कुछ भी नहीं है; क्योंकि मैं तो शुद्ध चैतन्य के समूहरूप तेजपुंज का निधान हूँ ।</p></font></td>
    <td id=gatha041-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[णत्थि मम को वि मोहो]</b> शुद्धनिश्चयनय से टंकोत्कीर्ण एक ज्ञायक स्वभाववाला जो मैं, उसको रंजायमान करने के लिए रागादि परभाव कभी समर्थ नहीं हैं । इसलिये द्रव्य और भावरूप कोई भी मोह मेरा नहीं है । <b>[बुज्झदि उवओग एव अहमेक्को]</b> किन्तु ज्ञान-दर्शन-उपयोगरूप लक्षणवाला होने से मेरा आत्मा तो इस प्रकार जानता है कि मैं तो केवल उपयोग स्वरूप ही हूँ । अतएव मैं तो मोह से दूर हूँ, निर्मम हूँ, इस प्रकार जो अपने आपको केवल विशुद्ध-ज्ञान-दर्शन-उपयोगमयी जानता है <b>[तं मोहणिम्ममत्तं समयस्स वियाणया बेंति]</b> उसे ही शुद्धात्मा के स्वरूप को जानने वाले लोग मोह से निर्ममत्व हुआ (<font color=DarkSlateGray>शुद्धात्मस्वरूप हुआ</font>) बतलाते हैं, जानते हैं । </p><br><p>सार यह है कि आचार्यदेव ने स्व-संवेदन-ज्ञान को ही प्रत्याख्यान बतलाया था उसी का यह निर्मोह रूप से विशेष व्याख्यान है । यहाँ पर जहाँ मोह पद लगाया है उसी के स्थान पर राग, द्वेष, क्रोध, मान, माया, लोभ, कर्म, नोकर्म, मन, वचन, काय, श्रोत्र, चक्षु, घ्राण, रसना, स्पर्शन ये सोलह सूत्र क्रम से लगाकर व्याख्यान करना चाहिये । इसी प्रकार अन्य भी असंख्यात-लोक-परिमित जो विभाव-भाव हैं उन्हे भी समझना चाहिये ।</p></font></td>
      </tbody></table></div>
</body>
</html>
