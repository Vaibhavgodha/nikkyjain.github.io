<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='191-192.html'><img src='../../../../../images/common/prev.jpg' id=next height=50 width=50/></a>
      <a href='194-196.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿शुद्ध आत्मा की प्राप्ति से ही संवर कैसे होता है ?</font></div>
    <h3 class=mainTitle align=center><font color=maroon> ﻿सुद्धं तु वियाणंतो सुद्धं चेवप्पयं लहदि जीवो (१८६)<br>जाणंतो दु असुद्धं असुद्धमेवप्पयं लहदि ॥१९३॥<br> </font></h3>
  <div class=bottomContainer id=bottomTxt128 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[सुद्धं तु]</b> शुद्ध-आत्मा को <b>[वियाणंतो]</b> जानता हुआ <b>[जीवो]</b> जीव <b>[सुद्धं चेव]</b> शुद्ध ही <b>[अप्पयं लहदि]</b> आत्मा को प्राप्त करता है <b>[दु]</b> और <b>[असुद्धं]</b> अशुद्ध आत्मा को <b>[जाणंतो]</b> जानता हुआ <b>[असुद्धमेवप्पयं]</b> अशुद्ध आत्मा को ही प्राप्त करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha193 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha193 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha193-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿शुद्धं तु विजानन् शुद्धं चैवात्मानं लभते जीव:<br>जानंस्त्वशुद्धमशुद्धमेवात्मानं लभते ॥१८६॥<br><br>यो हि नित्यमेवाच्छिन्नधारावाहिना ज्ञानेन शुद्धमात्मानमुपलभमानोऽवतिष्ठते स ज्ञानमयात्‌ भावात्‌ ज्ञानमय एव भावो भवतीति कृत्वा प्रत्यग्रकर्मास्रवणनिमित्तस्य रागद्वेषमोहसंतानस्य निरोधा-च्छुद्धमेवात्मानं प्राप्नोति; यस्तु नित्यमेवाज्ञानेनाशुद्धमात्मानमुपलभमानोऽवतिष्ठते सोऽज्ञानमया- द्भावादज्ञानमय एव भावो भवतीति कृत्वा प्रत्यग्रकर्मास्रवणनिमित्तस्य रागद्वेषमोहसंतानस्या-निरोधादशुद्धमेवात्मानं प्राप्नोति । अत: शुद्धात्मोपलंभादेव संवर: ॥१८६॥</font></span><br></font></b><br><br><font color=darkBlue><div class=teekaPadya align=center>जो जानता मैं शुद्ध हूँ वह शुद्धता को प्राप्त हो<br>जो जानता अविशुद्ध वह अविशुद्धता को प्राप्त हो ॥१८६॥</div><br><p>जो पुरुष सदा ही अविच्छेदरूप धारावाही ज्ञानसे शुद्ध आत्मा को पाता हुआ स्थित है वह पुरुष 'ज्ञान-मय भाव से ज्ञान-मय ही भाव होते हैं' ऐसे न्याय कर आगामी कर्म के आस्रव के निमित्त-भूत राग-द्वेष-मोह की संतान (<font color=DarkSlateGray>परिपाटी</font>) के निरोध से शुद्ध-आत्मा को ही पाता है । और जो जीव नित्य ही अज्ञान से अशुद्ध-आत्मा को पाता हुआ स्थित है वह जीव 'अज्ञानमय भाव से अज्ञानमय ही भाव होता हैं' इस न्याय से आगामी कर्म के आस्रव के निमित्त-भूत राग-द्वेष-मोह की संतान का निरोध न होने से अशुद्ध-आत्मा को ही पाता है । इस कारण शुद्ध आत्मा की प्राप्ति से ही संवर होता है ।</p><br><p>(<font color=DarkSlateGray>कलश--मालिनी</font>)<br>यदि कथमपि धारावाहिना बोधनेन<br>ध्रुवमुपलभमान: शुद्धमात्मानमास्ते ।<br>तदय-मुदय-दात्माराममात्मानमात्मा<br>परपरिणतिरोधाच्छुद्धमेवाभ्युपैति ॥१२७॥<br>(<font color=DarkSlateGray>हिंदी--रोला</font>)<br>भेदज्ञान के इस अविरल धाराप्रवाह से ।<br>कैसे भी कर प्राप्त करे जो शुद्धातम को ॥<br>और निरन्तर उसमें ही थिर होता जावे ।<br>पर परिणति को त्याग निरंतर शुध हो जावे ॥१२७॥<br>यदि किसी भी प्रकार से अर्थात् काल-लब्धि आने पर तीव्र पुरुषार्थ करके धारावाही ज्ञान से शुद्ध आत्मा को निश्चलतया अनुभव किया करे तो यह आत्मा परपरिणति के निरोध होने से नित्य वृद्धिंगत आनन्दवाले आत्मा को शुद्ध ही प्राप्त करता है ।</p></font></td>
    <td id=gatha193-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿आगे यह बताते हैं कि शुद्धात्मा की समुपलब्धि हो जाने से संवर कैसे हो जाता है-</p><br><p><b>[सुद्धं तु वियाणंतो सुद्धं चेवप्पयं लहदि जीवो]</b> क्रोधादि-भावकर्म, ज्ञानावरणादि द्रव्य-कर्म, और औदारिक शरीरादि-नोकर्म इस प्रकार तीनों प्रकार के कर्मों से रहित तथा अनन्त-ज्ञानादि गुणरूप शुद्धात्मा को, निर्विकार-सुख की अनुभूति ही लक्षण जिसका ऐसे भेदज्ञान के द्वारा अर्थात ध्यान के द्वारा जो जानता है, अनुभव करता है, वह ज्ञानी-जीव कहलाता है । क्योंकि जैसे गुणों से विशिष्ट जैसी आत्मा का अर्थात् शुद्धात्मा का ध्यान करता है, अपने उपयोग में दृढ़ता से उतरता है, वह अपने आपको भी वैसा ही बना लेता है क्योंकि उपादान के समान ही कार्य होता है, यह नियम बना हुआ है । <b>[जाणंतो दु असुद्धं असुद्धमेवप्पयं लहदि]</b> परन्तु जो अपने आपको मिथ्यात्वादि-विकारभावों में परिणत हुआ अशुद्ध जानता है, अनुभव करता है वह अज्ञानी-जीव अपने-आपको नर-नारकादि-पर्यायरूप में अशुद्ध ही पाता है ॥१९३॥</p><br><p>अब संवर होने का प्रकार कौन-सा है, इसी का विशेष स्पष्टीकरण करते हैं --</p></font></td>
      </tbody></table></div>
</body>
</html>
