<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='36.html'><img src='../../../../../images/common/prev.jpg' id=next height=50 width=50/></a>
      <a href='38.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-आशाधरजी>पं-आशाधरजी</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (इष्टोपदेश--आचार्य‌-पूज्यपाद)</h2>
      <br><div class=titleContainer align=center><font color=darkGreen>﻿आत्मानुभवी के लक्षण</font></div>
    <h3 class=mainTitle align=center><font color=maroon> ﻿यथा यथा समायाति, संवित्तौ तत्त्वमुत्तमम्<br>तथा तथा न रोचन्ते, विषया: सुलभा अपि ॥३७॥<br> </font></h3>
  <div class=bottomContainer id=bottomTxt39 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿ज्‍यों ज्‍यों संवित्ति (<font color=DarkSlateGray>स्‍वानुभव</font>) में उत्‍तम तत्त्वरूप का अनुभवन होता है, त्‍यों त्‍यों उस योगी को आसानी से प्राप्‍त होनेवाले भी शिष्‍य अच्‍छे नहीं लगते ।<br></div>
    <div class=tikaTopContainer><b><br> टीका : 
    <span id=teeka0 class=gatha37 style="color: darkGreen;">&nbsp;&nbsp;पं-आशाधरजी</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha37-teeka0><b><font color=darkGreen>पं-आशाधरजी <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अन्‍वय - यथा यथा संवित्‍तौ उत्‍तमं तत्‍वं समायाति तथा तथा सुलभा अपि विषया न रोचन्‍ते । <br>टीका - ये येन प्रकारेण संवित्‍तौ विशुद्धात्‍मस्‍वरूपं सांमुख्‍येनागच्‍छति योगिन: तथा तथानायासलभ्‍या अपि रम्‍यीन्द्रियार्था भोग्‍यबुद्धि नोत्‍पादयन्ति । महासुखलब्‍धावअल्‍पसुख कारणानां लोकेअप्‍यनादरणीयत्‍वद-र्शनात् । तथा चोक्‍तम् – <br>'शमसुखशीलितमनसामशनमपि द्वेषमेति किमु कामा: । स्‍थलमपि दहपि झषाणां किमंग पुनरंगमंडारा: ॥१॥'<br>अतो विषयारूचिरेव योगिन: स्‍वात्‍मसंवित्‍तेर्गमिका तदभावं तदभावात् प्रकप्‍यमाणयां च विषयारूचौ वात्‍मसंवित्ति: प्रकृष्‍यते । तद्यथा- ॥३७॥</font></span><br></font></b><br><br><font color=darkBlue><div class=teekaPadya align=center>जस जस आतम तत्त्वमें, अनुभव आता जाय<br>तस तस विषय सुलभ्‍य भी, ताको नहीं सुहाय ॥३७॥</div><br><p>जिस जिस प्रकार से योगी की संवित्ति में (<font color=DarkSlateGray>स्‍वानुभवरूप संवेदनमें</font>) शुद्ध आत्‍मा का स्‍वरूप झलकता जाता है, सम्‍मुख आता है, तैसे-तैसे बिना प्रयास से, सहज में ही प्राप्ति होनेवाले रमणीक इन्द्रिय विषय भी योग्‍य बुद्धि को पैदा नहीं कर पाते हैं, दुनियाँ में भी देखा गया है कि महान् सुख की प्राप्ति हो जानेपर अल्‍प सुख के पैदा करनेवाले कारणों के प्रति कोई आदर या ग्राह्राभाव नहीं रहता है । ऐसा ही अन्‍यत्र भी कहा है --</p><br><p>'जिनका मन शांति-सुख से संपन्‍न है, ऐसे महापुरूषों को भोजन से भी द्वेष हो जाता है, अर्थात् उन्‍हें भोजन भी अच्‍छा नहीं लगता । फिर और विषय-भोगों की क्‍या चर्चा ? अर्थात् जिन्‍हें भोजन भी अच्‍छा नहीं लगता । उन्‍हें अन्‍य विषय-भोग क्‍यों अच्‍छें लग सकते हैं ? अर्थात् उन्‍हें अन्‍य विषय-भोग रूचिकर प्रतीत नहीं हो सकते । हे वत्‍स ! देखो, जब मछली के अंगों को जमीन ही जला देने में समर्थ है, तब अग्नि के अंगारों का तो कहना ही क्‍या ? वे तो जला ही देंगे । इसलिये विषयों की अरूचि ही योगी की स्‍वात्‍म-संवित्ति को प्रगट कर देनेवाली है ।'</p><br><p>स्‍वात्‍म-संवित्ति के अभाव होने पर विषयों से अरूचि नहीं होती और विषयों के प्रति अरूचि बढनेपर स्‍वात्‍म-संवित्ति भी बढ़ जाती है ॥३७॥</p><br><p>उपरिलिखित भाव को और भी स्‍पष्‍ट करते हुए आचार्य कहते हैं --</p></font></td>
      </tbody></table></div>
</body>
</html>
