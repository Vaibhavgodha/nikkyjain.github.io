<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='29.html'><img src='../../../../../images/common/prev.jpg' id=next height=50 width=50/></a>
      <a href='31.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-आशाधरजी>पं-आशाधरजी</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (इष्टोपदेश--आचार्य‌-पूज्यपाद)</h2>
      <br><div class=titleContainer align=center><font color=darkGreen>﻿भोगों की इच्छा व्यर्थ</font></div>
    <h3 class=mainTitle align=center><font color=maroon> ﻿भुक्तोज्झिता मुहुर्मोहान्मया सर्वेऽपि पुद्गला:<br>उच्छिष्टेष्विव तेष्वद्य, मम विज्ञस्य का स्पृहा ॥३०॥<br> </font></h3>
  <div class=bottomContainer id=bottomTxt32 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿मोह से मैंने सभी पुद्गलों को बार-बार भोगा, और छोड़ा । भोग भोगकर छोड़ दिया । अब जूठन के लिए (<font color=DarkSlateGray>मानिन्‍द</font>) उन पदार्थों में मेरी क्‍या चाहना हो सकती है ? अर्थात् उन भोगों के प्रति मेरी चाहना-इच्‍छा ही नहीं है । <br></div>
    <div class=tikaTopContainer><b><br> टीका : 
    <span id=teeka0 class=gatha30 style="color: darkGreen;">&nbsp;&nbsp;पं-आशाधरजी</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha30-teeka0><b><font color=darkGreen>पं-आशाधरजी <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अन्‍वय - मोहात् सर्वेअपि पुद्गला: मया मुहुर्भक्‍तोज्झिता: उच्छिटेष्विव तेषु अद्य विज्ञस्‍य मम का स्‍पृहा । <br>टीका - मोहादविद्यावेशवशादनादिकालं कर्मादिभावेनोपादाय सर्वे पुद्गला मया संसारिणा जीवेन वारं वारं पूर्वमनुभूता: पश्‍चाच्‍च नीरसीकृत्‍य त्‍यक्‍ता: यवश्‍चैवं तत उच्छिष्‍टेष्विव भोजनगन्‍धमाल्‍यादिषु स्‍वयं भुक्‍त्‍वा त्‍यक्‍तेषु यथा लोकस्‍य तथा मे संप्रति विज्ञस्‍य तत्त्वज्ञानपरिणतस्‍य तेषु फेलाकल्‍पेषु पुद्गलेषु का स्‍पृहा ? न कदाचिदपि । वत्‍स ! त्‍वया मोक्षार्थिना निर्ममत्‍वं विचिन्‍तयितव्‍यम् । अत्राह शिष्‍य: । अथ कथं ते निबध्‍यन्‍त इति । अथेति प्रश्‍ने केन प्रकारेण पुद्गला जीवेन नियतमुपादीयन्‍ते इत्‍यर्थ: । गुरूराह- ॥३०॥</font></span><br></font></b><br><br><font color=darkBlue><div class=teekaPadya align=center>सब पुद्गलको मोहसे, भोग भोगकर त्‍याग<br>मैं ज्ञानी करता नहीं, उस उच्छिष्‍टमें राग ॥३०॥</div><br><p>अविद्या के आवेश के वश से अनादिकाल से ही मुझ संसारीजीव ने कर्म आदि के रूप में समस्‍त पुद्गलों को बार-बार पहले भोगा और पीछे उन्‍हें नीरस (<font color=DarkSlateGray>कर्मत्‍वादि रहित</font>) करके छोड़ दिया । जब ऐसा है, तब स्‍वयं भोगकर छोड़ दिये गये जूठन – उच्छिष्‍ट भोजन, गन्‍ध, मालादिकों में जैसे लोगों को फिर भोगने की स्‍पृहा नहीं होती, उसी तरह इस समय तत्त्वज्ञान से विशिष्‍ट हुए मेरी उन छिनकी हुई रेंट (<font color=DarkSlateGray>नाक</font>) सरीखे पुद्गलों में क्‍या अभिलाषा हो सकती है ? नहीं, नहीं, हरगिज नहीं । भैया ! जब कि तुम मोक्षार्थी हो तब तुम्‍हें निर्ममत्‍व की ही भावना करनी चाहिये ॥३०॥</p><br><p>यहाँ पर शिष्‍य कहता है कि वे पुद्गल क्‍यों बाँध जाते हैं ? अर्थात् जीव के द्वारा पुद्गल क्‍यों और किस प्रकार से हमेशा बन्‍ध को प्राप्‍त होते रहते हैं ? आचार्य उत्‍तर देते हुए कहते हैं --</p></font></td>
      </tbody></table></div>
</body>
</html>
