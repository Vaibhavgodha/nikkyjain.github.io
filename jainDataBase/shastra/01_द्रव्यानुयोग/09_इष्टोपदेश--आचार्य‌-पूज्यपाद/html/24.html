<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='23.html'><img src='../../../../../images/common/prev.jpg' id=next height=50 width=50/></a>
      <a href='25.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-आशाधरजी>पं-आशाधरजी</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (इष्टोपदेश--आचार्य‌-पूज्यपाद)</h2>
      <br><div class=titleContainer align=center><font color=darkGreen>﻿ध्यान द्वारा कर्मों की निर्जरा</font></div>
    <h3 class=mainTitle align=center><font color=maroon> ﻿परीषहाद्यविज्ञानादास्रवस्य निरोधिनी<br>जायतेऽध्यात्मयोगेन, कर्मणामाशु निर्जरा ॥२४॥<br> </font></h3>
  <div class=bottomContainer id=bottomTxt26 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿आत्‍मा में आत्‍मा के चिंतवनरूप ध्‍यान से परीषहादिक का अनुभव न होने से कर्मों के आगमन को रोकनेवाली कर्म-निर्जरा शीघ्र होती है । <br></div>
    <div class=tikaTopContainer><b><br> टीका : 
    <span id=teeka0 class=gatha24 style="color: darkGreen;">&nbsp;&nbsp;पं-आशाधरजी</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha24-teeka0><b><font color=darkGreen>पं-आशाधरजी <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अन्‍वय- अध्‍यात्‍मयोगेन परीषहाद्यविज्ञानात् आस्‍त्रवस्‍य निरोधिनी कर्मणां निर्जरा आशु जायते । <br>टीका- जायते भवति । कासौ, निर्जरा एकदेशेन संक्षयो विश्‍लेष इत्‍यर्थ: । केषां कर्मणां सिद्धयोग्‍यपेक्षयाअशुमानां च शुभानां साध्‍ययोग्‍यपेक्षया त्‍वसद्वेद्यादीनाम् । कथमाशु सद्य: । केन, अध्‍यात्‍मयोगेन अध्‍यात्‍मन्‍यात्‍मन: प्रणिधानेन, किं केवला, नेत्‍याह-निरोधिनी प्रतिषेधयुक्‍ता । कस्‍यास्‍त्रवस्‍यागमनस्‍य कर्मणामित्‍यत्रापि योज्‍यम् । कुत इत्‍याह, परीषहाणां क्षुधादिदु:खभेदानामादिशब्‍दाद्दे-वादिकृतोपसर्गबाधानां चाविज्ञानादसंवेदनात् । तथा चोक्‍तम् – <br>“यस्‍य पुण्‍यं च पापं च, निष्‍फलं गलति स्‍वयम् । स योगी तस्‍य निर्वाणं, न यस्‍य पुरास्‍त्रव: ॥२४६॥<br>“तथा ह्राचरमांगस्‍य, ध्‍यानमभ्‍यस्‍यत: सदा । निर्जरा संवरश्‍चास्‍य सकलाशुभकर्मणाम् ॥२२५॥<br>“आत्‍मदेहान्‍तरज्ञानजनिताल्‍हादनिर्वृत: । तपसा दु:ष्‍कृतं धोरं भुंजानोअति न खिद्यते ॥३४॥<br>एतच्‍च व्‍यवहारनयादुच्‍यते । कुत इत्‍याशंकायां पुनराचार्य एवाह- सा खलु कर्मणो भवति तस्‍य संबन्‍धस्‍तदा कथमिति । वत्‍स आकर्णय खलु यस्‍मात्‍सा एकदेशेन विश्‍लेषलक्षण निर्जरा कर्मण: चित्‍सामान्‍यानुविधायिपुद्गलपरिणामरूपस्‍य द्रव्‍यकर्मण: संबन्धिनो संभवति द्रव्‍ययोरेव संयोगपूर्वविभागसं-भवात् । तस्‍य च द्रव्‍यकर्मणस्‍तदा योगिन: स्‍वरूपमात्रावस्‍थानकाले संबनध: प्रत्‍यासत्तिरात्‍मना सह । कथं केन संयोगादिप्रकारेण संभवति ? सूक्ष्‍मेक्षिकया समीक्षस्‍व न कथमपि संभवतीत्‍यर्थ: । यदा खल्‍वात्‍मैव ध्‍यानं ध्‍येयं च स्‍तात्‍तदा सर्वात्‍मनाग्‍यात्‍मन: परद्रव्‍याद् व्‍यावृत्‍य स्‍वरूपमात्रवस्थितत्‍वात्‍कथं द्रव्‍यान्‍तरेण संबन्‍ध: स्‍यात्‍तस्‍य द्विवष्‍ठत्‍वात् । न चैतत्‍संसारिणो न संभवतीति वाच्‍यं । संसारतीरप्राप्‍तस्‍य योगिनो मुक्‍तात्‍मवत् पंचह्रस्‍वस्‍वरोच्‍चारणकालं यावत्‍तथावस्‍थानसंभवात् कर्मक्षणामिमुखस्‍य लक्षणोत्‍कृष्‍टशुक्‍ल-लेम्‍पासंस्‍कारावेशवशात्‍तावन्‍मात्रकर्मपारतन्‍त्र्यव्‍यवहारणात् । तथा चोक्‍तं परमागमे- <br>“सोलेसिं संपत्‍तो, विरूद्धणिस्‍सेसआसवो जीवो ।कम्‍मरयविप्‍पमुक्‍को, गयजोगी केवली होदि” ॥६५॥<br>गोम्‍मटसार: जीवकांड । श्रूयतां चास्‍यैवार्थस्‍य संग्रहश्‍लोक: ॥२४॥</font></span><br></font></b><br><br><font color=darkBlue><p>﻿अध्‍यात्‍मयोग से आत्‍मा से आत्‍मा का ही ध्‍यान करने से कर्मों की निर्जरा (<font color=DarkSlateGray>एक-देश से कर्मों का क्षय हो जाना, कर्मों का सम्‍बंध छूट जाना</font>) हो जाती है । उसमें भी जो सिद्धयोगी हैं, उनके तो अशुभ तथा शुभ दोनों हो प्रकारों के कर्मों की निर्जरा हो जाती है । और जो साध्‍ययोगी हैं, उनके असातावेदनीय आदि अशुभ कर्मों की निर्जरा होती है । कोरी निर्जरा होती हो सो बात नहीं है । अपितु भूखा-प्‍यास आदि दु:ख के भेदों (<font color=DarkSlateGray>परीषहों</font>) की तथा देवादिकों के द्वारा किये गये उपसर्गों की बाधा को अनुभव में न लाने से कर्मों के आगमन (<font color=DarkSlateGray>आस्रव</font>) को रोक देनेवाली निर्जरा भी होती है । जैसा कि कहा भी है -- </p><br><p>'जिसके पुण्‍य और पापकर्म, बिना फल दिये स्‍वयमेव (<font color=DarkSlateGray>अपने आप</font>) गल जाते हैं – खिर जाते हैं, वही योगी है । उसको निर्वाण हो जाता है । उसके फिर नवीन कर्मों का आगमन नहीं होता' । इस श्‍लोक द्वारा पुण्‍य-पापरूप दोनों ही प्रकार के कर्मों की निर्जरा होना बतलाया है । और भी तत्‍वानुशासन में कहा है -- </p><br><p>'चरमशरीरी को ध्‍यान का फल कह देने के बाद आचार्य अचरमशरीरी के ध्‍यान का फल बतलाते हुए कहते हैं कि -- जो सदा ही ध्‍यान का अभ्‍यास करनेवाला हैं, परन्‍तु जो अचरमशरीरी है, (<font color=DarkSlateGray>तद्भव मोक्षगागी नहीं है</font>) ऐसे ध्‍याता को सम्‍पूर्ण अशुभ कर्मों की निर्जरा व संवर होता है । अर्थात् वह प्राचीन एवं नवीन समस्‍त अशुभ कर्मों का संवर तथा निर्जरा करता है' । इस श्लोक द्वारा पापरूप कर्मों की ही निर्जरा व उनका संवर होना बतलाया गया है । और भी पूज्‍यपादस्‍वामी ने समाधिशतक में कहा है --</p><br><p>'आत्‍मा व शरीर के विवेक (<font color=DarkSlateGray>भेद</font>) ज्ञान से पैदा हुए आनंद से परिपूर्ण (<font color=DarkSlateGray>युक्‍त</font>) योग, तपस्‍या के द्वारा भयंकर उपसर्गों व घोर परीषहों को भोगते हुए भी खेद-खिन्‍न नहीं होते हैं' ।</p><br><p>यह सब व्‍यवहारनय से कहा जाता है कि बन्‍धवाले कर्मों की निर्जरा होती हैं, परमार्थ से नहीं । कदाचित् तुम कहो कि ऐसा क्‍यों ? आचार्य कहते हैं कि वत्स ! सुनो, क्‍योंकि एकदेश में सम्‍बंध छूट जाना, इसी को निर्जरा कहते हैं । वह निर्जरा कर्म की (<font color=DarkSlateGray>चित्‍सामान्‍य के साथ अन्‍वय व्‍यतिरेक रखनेवाले पुद्गलों के परिणामरूप द्रव्‍य-कर्म की</font>) हो सकती है । क्‍योंकि संयोगपूर्वक विभाग दो द्रव्‍यों में ही बन सकता है । अब जरा बारीक दृष्टि से विचार करो कि उस समय जब कि योगी पुरूष स्‍वरूपमात्र में अवस्‍थान कर रहा है, उस द्रव्‍य-कर्म का आत्‍मा के साथ संयोगादि सम्‍बन्‍धों में से कौन-सा सम्‍बन्‍ध हो सकता है ? मतलब यह है कि किसी तरह का संबंध नहीं बन सकता । जिस समय आत्‍म ही ध्‍यान और ध्‍येय हो जाता है, उस समय हर तरह से आत्‍मा पर-द्रव्‍यों से व्‍यावृत होकर केवल स्‍वरूप में ही स्थित हो जाता है । जब उसका दूसरे द्रव्‍य से संबंध कैसा ? क्‍योंकि संबंध तो दो में रहा करता है, एक में नहीं होता है । </p><br><p>यह भी नहीं कहना कि इस तरह की अवस्‍था संसारी-जीव में नहीं पाई जाती । कारण कि संसाररूपी समुद्र-तट के निकटवर्ती अयोगीजनों का मुक्‍तात्‍माओं की तरह पंच ह्रस्‍व अक्षर (<font color=DarkSlateGray>अ इ उ ऋ लृ</font>) के बोलने में जितना काल करता है, उतने काल तक वैसा (<font color=DarkSlateGray>निर्बन्‍ध बन्‍ध रहित</font>) रहना संभव है । </p><br><p>शीघ्र ही जिनके समस्‍त कर्मों का नाश होनेवाला है ऐसे जीवों (<font color=DarkSlateGray>चौदहवें गुणस्‍थानवाले जीवों</font>) में भी उत्‍कृष्‍ट शुक्‍ल-लेश्‍या के संस्‍कार के वश से उतनी देर (<font color=DarkSlateGray>पंच ह्रस्‍व अक्षर बोलने में जितना समय लगता है, उतने समय</font>) तक कर्म परतन्‍त्रता का व्‍यवहार होता है जैसा कि परमागम में कहा गया है- </p><br><p>'जो शीलों के ईशत्व (<font color=DarkSlateGray>स्‍वामित्‍व</font>) को प्राप्‍त हो गया है, जिसके समस्‍त आस्रव रूक गये हैं, तथा जो कर्मरूपी धूली से रहित हो गया है, वह गतयोग-अयोगकेवली होता है' ॥२४॥</p><br><p>उपरिलिखित अर्थको बतलानेवाला और भी श्‍लोक सुनो --</p></font></td>
      </tbody></table></div>
</body>
</html>
