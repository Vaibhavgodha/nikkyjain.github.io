<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='31.html'><img src='../../../../../images/common/prev.jpg' id=next height=50 width=50/></a>
      <a href='33.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-आशाधरजी>पं-आशाधरजी</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (इष्टोपदेश--आचार्य‌-पूज्यपाद)</h2>
      <br><div class=titleContainer align=center><font color=darkGreen>﻿अपनी भलाई में लगाने की प्रेरणा</font></div>
    <h3 class=mainTitle align=center><font color=maroon> ﻿परोपकृतिमुत्सृज्य, स्वोपकारपरो भव<br>उपकुर्वन्परस्याज्ञो, दृश्यमानस्य लोकवत् ॥३२॥<br> </font></h3>
  <div class=bottomContainer id=bottomTxt34 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿पर के उपकार करने को छोड़कर अपने उपकार करने में तत्‍पर हो जाओ । इंद्रियों के द्वारा दिखाई देते हुए शरीरादिकों का उपकार करते हुए तुम अज्ञ (<font color=DarkSlateGray>वास्‍तविक वस्‍तुस्थितिको न जाननेवाले</font>) हो रहे हो । तुम्‍हें चाहिये कि दुनियाँ की तरह तुम भी अपनी भलाई करने में लगो । <br></div>
    <div class=tikaTopContainer><b><br> टीका : 
    <span id=teeka0 class=gatha32 style="color: darkGreen;">&nbsp;&nbsp;पं-आशाधरजी</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha32-teeka0><b><font color=darkGreen>पं-आशाधरजी <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अन्‍वय - परोपकृति उत्‍सृज्‍य स्‍वोपकारपरो भव दृश्‍यमानस्‍य परस्‍य उपकुर्वन् अज्ञ: लोकवत् । <br>टीका - परस्‍य कर्मणो देहदेर्वा अविद्यावशात् क्रियमाणमुपकारं विद्याम्‍भासेन त्‍यक्‍त्‍वात्‍मानुग्रह-प्रधानो भव त्‍वम् । किं कुर्वन्‍सन् । कस्‍य, परस्‍य सर्वथा स्‍वस्‍माद्बाह्रास्‍य दृश्‍यमानस्‍येन्द्रियैरनुभूयमानस्‍य देहादे: । किविशिष्‍टो यतस्‍वं अज्ञस्‍तत्‍वानभिज्ञ: किंवल्‍लोकवत् । यथा लोक: परं परत्‍वेनाजानंस्‍तस्‍योकु-र्वन्‍नपि तं तत्‍वेन ज्ञात्‍वा तदुपकारं त्‍यक्‍त्‍वा स्‍पोपकारपरो भवत्‍येवं त्‍वमपि भवेत्‍यर्थ: । अथाह शिष्‍य: । कथं तयोविशेष इति केनोपायेन स्‍वपरयोर्भेदो विज्ञायेत । तद्धि ज्ञातुश्‍च किं स्‍यादित्‍यर्थ: गुरूराह- ॥३२॥</font></span><br></font></b><br><br><font color=darkBlue><p>﻿पर कहिये कर्म अथवा शरीरादिक, इनका अविद्या-अज्ञान अथवा मोह के वश से जो उपकार किया जा रहा है, उसे विद्या सम्‍यग्‍ज्ञान अथवा वीतरागाता के अभ्‍यास से छोड़कर प्रधानता से अपने (<font color=DarkSlateGray>आत्‍मा के</font>) उपकार करने में तत्‍पर हो जाओ । तुम सर्वथा अपने (<font color=DarkSlateGray>आत्‍म</font>) से बाह्य इन्द्रियों के द्वारा अनुभव में आनेवाले इन शरीरादिकों की रक्षा करना आदि रूप उपकार करने में लगे हुए थे । इसलिये मालूम पड़ता है कि तुम अज्ञ (<font color=DarkSlateGray>वस्‍तुओं के वास्‍तविक स्‍वरूप से अजान</font>) हो । जैसे दुनिया के लोग जबतक दूसरे को दूसरे रूप में नहीं जानते, तबतक उनका उपकार करते हैं । परन्‍तु ज्‍यों ही वे अपने को अपना और दूसरे को दूसरा जानते हैं, उनका (<font color=DarkSlateGray>दूसरों का</font>) उपकार करना छोड़कर अपना उपकार करने में लग जाते हैं । इसी प्रकार तुम भी तत्त्वज्ञानी बनकर अपनेकी स्‍वाधीन शुद्ध बनने रूप आत्‍मोपकार करने में तत्‍पर हो जाओ ॥३२॥</p><br><p>यहाँ पर शिष्‍य कहता है कि किस उपाय से अपने और पर में विशेषता (<font color=DarkSlateGray>भेद</font>) जानी जाती है, और उसके जाननेवाले को क्‍या होगा ? किस फल की प्राप्ति होगी ? आचार्य कहते हैं --</p></font></td>
      </tbody></table></div>
</body>
</html>
