<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='18.html'><img src='../../../../../images/common/prev.jpg' id=next height=50 width=50/></a>
      <a href='20.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-आशाधरजी>पं-आशाधरजी</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (इष्टोपदेश--आचार्य‌-पूज्यपाद)</h2>
      <br><div class=titleContainer align=center><font color=darkGreen>﻿शरीर के उपकार में आत्मा का अपकार</font></div>
    <h3 class=mainTitle align=center><font color=maroon> ﻿यज्जीवस्योपकाराय, तद्देहस्यापकारकम्<br>यद्देहस्योपकाराय, तज्जीवस्यापकारकम् ॥१९॥<br> </font></h3>
  <div class=bottomContainer id=bottomTxt21 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो जीव (<font color=DarkSlateGray>आत्मा</font>) का उपकार करनेवाले होते हैं, वे शरीर का अपकार (<font color=DarkSlateGray>बुरा</font>) करनेवाले होते हैं । जो चीजें शरीर का हित या उपकार करनेवाली होती हैं, वही चीजें आत्मा का अहित करनेवाली होती हैं । <br></div>
    <div class=tikaTopContainer><b><br> टीका : 
    <span id=teeka0 class=gatha19 style="color: darkGreen;">&nbsp;&nbsp;पं-आशाधरजी</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha19-teeka0><b><font color=darkGreen>पं-आशाधरजी <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अन्‍वय - यत् जीवस्‍य उपकाराय तद् देहस्‍य अपकारकं (भवति), (तथा) यद् देहस्‍य उपकाराय तत् जीवस्‍य अपकारकं (भवति) । <br>टीका - यदनशनादि तपोअनुष्‍ठानं जीवस्‍य पूर्वापूर्वपापक्षपणनिवारणाभ्‍यामुकाराय स्‍यात्‍तद्देहस्‍याप-कारकं ग्‍लान्‍यादिनिमित्‍तत्‍वात् । यत्‍पुनर्धनादिकं देहस्‍य भोजनाद्युपयोगेन क्षुधाद्युपतापक्षयत्‍वादुपकाराय स्‍यात्‍तज्जीवस्‍योपार्जनादौ पापजनकत्‍वेन दुर्गति: दु:खनिमित्‍तत्‍वादपकारकं स्‍यादतो जानीहि घनादिना नोपकारगन्‍धोप्‍यास्ति, धर्मस्‍यैव तटुपकारत्‍वात् ।<br>अत्राह शिष्‍य: - तर्हि कायस्‍योपकारश्चिन्‍त्‍यते इति भगवन् यद्येवं तर्हि “शरीरमाद्यं खलु धर्मसाधनम्” इत्‍यभिधानात्‍तस्‍यापायनिरासाय यत्‍न: क्रियते । न च कायस्‍यापायनिरासो दुष्‍कर इति वाच्‍यम्, ध्‍यानेन तस्‍यापि सुकरत्‍वात् ॥ तथा चोक्‍तम्- <br>“यदात्रिकं फलं किंचिन्‍फलमामुविकं च यत् । एतस्‍य द्वितयस्‍यापि, ध्‍यानमेवाग्रकारणम् ॥” २१७॥ <br>“झाणस्‍स ण दुल्‍लहं किपीति” च । अत्र गुरू: प्रतिवेधमाह-तन्‍नेति । ध्‍यानेन कायस्‍योपकारो न चिन्‍त्‍य इत्‍यर्थ: । </font></span><br></font></b><br><br><font color=darkBlue><div class=teekaPadya align=center>आतम हित जो करत है, सो तनको अपकार<br>जो तनका हित करत है, सो जियको अपकार ॥१९॥</div><br><p>जीव के लिये उपकारक है, उसकी भलाई करनेवाला है, वही आचरण या अनुष्‍ठान शरीर में ग्‍लानि शिथिलतादि भावों को कर देता है, अत: उसके लिये अपकारक है, उसे कष्‍ट व हानि पहुँचानेवाला है । और जो धनादिक हैं, वे भोजनादिक के उपयोग द्वारा क्षुधादिक पीड़ाओं को दूर करने में सहायक होते हैं । अत: वे शरीर के उपकारक हैं । किन्‍तु उसी धन का अर्जनादिक पापपूर्वक होता है । व पापपूर्वक होने से दुर्गति के दु:खों की प्राप्ति के लिये कारणीभूत है । अत: वह जीव का अहित या बुरा करनेवाला है । इसलिये यह समझ रखो कि धनादिक के द्वारा जीव का लेशमात्र भी उपकार नहीं हो सकता । उसका उपकारक तो धर्म ही है । उसी का अनुष्‍ठान करना चाहिये । </p><br><p>अथवा काय का हित सोचा जाता है, अर्थात् काय के द्वारा होनेवाले उपकार का विचार किया जाता है । देखिये कहा जाता है कि 'शरीरमाद्यं खलु धर्मसाधनम्' शरीर धर्म-सेवन का मुख्‍य साधन-सहारा है । इतना ही नहीं, उसमें यदि रोगादिक हो जाते हैं, तो उनके दूर करने के लिये प्रयत्‍न भी किये जाते हैं । काय के रोगादिक अपायों का दूर किया जाना मुश्किल भी नहीं है, कारण कि ध्‍यान के द्वारा वह (<font color=DarkSlateGray>रोगादिक का दूर किया गया</font>) आसानी से कर दिया जाता है, जैसा कि तत्‍वानुशासन में कहा है- </p><br><p>'जो इस लोक सम्‍बन्‍धी फल हैं, या जो कुछ परलोक सम्‍बन्‍धी फल हैं, उन दोनों ही फलों का प्रधान कारण ध्‍यान ही है' । मतलब यह है कि 'झाणस्‍स ण दुल्‍लहं किंपि' ध्‍यान के लिये कोई भी व कुछ भी दुर्लभ नहीं है, ध्‍यान से सब कुल मिल सकता है । इस विषय में आचार्य निषेध करते हैं कि ध्‍यान के द्वारा काय का उपकार नहीं चिंतवन करना चाहिये -- </p></font></td>
      </tbody></table></div>
</body>
</html>
