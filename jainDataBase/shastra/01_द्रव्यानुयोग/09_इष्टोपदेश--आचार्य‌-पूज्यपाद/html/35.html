<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='34.html'><img src='../../../../../images/common/prev.jpg' id=next height=50 width=50/></a>
      <a href='36.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-आशाधरजी>पं-आशाधरजी</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (इष्टोपदेश--आचार्य‌-पूज्यपाद)</h2>
      <br><div class=titleContainer align=center><font color=darkGreen>﻿पर ज्ञान का कारण नहीं, निमित्त-मात्र होता है</font></div>
    <h3 class=mainTitle align=center><font color=maroon> ﻿नाज्ञो विज्ञत्वमायाति, विज्ञो नाज्ञत्वमृच्छति<br>निमित्तमात्र-मन्यस्तु, गतेर्धर्मास्तिकायवत् ॥३५॥<br> </font></h3>
  <div class=bottomContainer id=bottomTxt37 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿पर के कारण मूर्ख ज्ञानी नहीं हो सकता और ज्ञानी मूर्ख नहीं हो सकता । पर पदार्थ धर्मास्तिकाय के सामान निमित्त-मात्र है ।<br></div>
    <div class=tikaTopContainer><b><br> टीका : 
    <span id=teeka0 class=gatha35 style="color: darkGreen;">&nbsp;&nbsp;पं-आशाधरजी</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha35-teeka0><b><font color=darkGreen>पं-आशाधरजी <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अन्‍वय - अज्ञ: विज्ञत्‍वं न आयाति विज्ञ: अज्ञत्‍वं न ऋच्‍छति गतेर्धर्मास्तिकायवत् अन्‍यस्‍तु निमित्‍तमात्रम् । <br>टीका - भद्र ! अज्ञस्‍तत्‍वज्ञानोत्‍पत्‍ययोग्‍योअभव्‍यादिर्विज्ञत्‍वं तत्त्वज्ञत्‍वं धर्माचार्याद्युपदेशसहस्‍त्रेणापि न गच्‍छति । तथा चोक्‍तम् --<br>'स्‍वाभाविकं हि निष्‍पत्‍तो, क्रियागुणमपेक्ष्‍यते । न व्‍यापारशतेनापि- शुकक्‍त्‍पाठयते वक:' ॥<br> तथा विज्ञस्‍तत्‍वज्ञानपरिणाते अज्ञत्‍वं तत्त्वज्ञानात्‍परिभ्रंशमुपायसहस्‍त्रेणापि न मच्‍छति । तथा चोक्‍तम् – <br>'वज्रे पतत्‍यपि भयद्रुतविश्‍वलोकमुक्‍ताध्‍वनि प्रशमिनो न चलन्ति योगात् । <br>बोधप्रदीपहतमोहमहान्‍धकारा:, सम्‍यग्‍दृश: किमुत शेषपरीषहेषु' ॥६३॥<br>नन्‍वेवं बाह्यनिमित्‍तक्षेय: प्राप्‍नोतीत्‍यत्राह । अन्‍य पुनर्गुरूविपक्षादि: प्रकृतार्थसमुत्‍पादभ्रंशयोर्नि-मित्‍तमात्रं स्‍यात्‍तत्रयोग्‍यताया एव साक्षात्‍साधकत्‍वात् । कस्‍या: को यथेत्‍यत्राह, गतेरित्‍यादि । अयमर्थो- यथा युगपद्भाविगति-परिणामोन्‍मुखानां भावनां स्‍वकीया गतिशक्तिरेव गते: साक्षाज्‍जनिका तर्द्वकल्‍ये तस्‍या: सहकारिकारणमात्रं स्‍यादेवं प्रकृतेअपि अतो व्‍यवहारा देव गुर्वादे: शुश्रुषा प्रतिपत्‍तव्‍या । अथाह शिष्‍य: - अभ्‍यास: कथमिति । अभ्‍यासप्रयोगोपायप्रश्‍नोअयम् । अभ्‍यास: कथ्‍यत इति क्‍वचित्‍पाठ: । तत्राभ्‍यास: स्‍यात् भूयोभूय: प्रवृत्तिलक्षणत्‍वेन सुप्रसिद्धत्‍वातस्‍य स्‍थाननियमादिरूपेणेपदेश: क्रियत इत्‍यर्थ: । एवं संवित्तिरूच्‍यत इत्‍युत्‍तरपातनिकाया अपि व्‍याख्‍यानमेतत्‍पाठापेक्षया द्रव्‍यव्‍यम् । तथा च गुरोरेवैते वाक्‍ये व्‍याख्‍येये । शिष्‍यबोधार्थं गुरूराह- ॥३५॥</font></span><br></font></b><br><br><font color=darkBlue><p>﻿तत्त्वज्ञान की उत्‍पत्ति के अयोग्‍य अभव्‍य आदिक जीव, तत्त्वज्ञान को धर्माचार्यादिकों के हजारों उपदेशों से भी नहीं प्राप्‍त कर सकते हैं । जैसा कि कहा गया है - </p><br><p>'कोई भी प्रयत्‍न कार्य की उत्‍पत्ति करने के लिये स्‍वाभाविक गुण की अपेक्षा किया करता है । सैकड़ों व्‍यापारों से भी बगुला तोते की तरह नहीं पढ़ाया जा सकता है ।'</p><br><p>इसी तरह तत्त्वज्ञानी जीव, तत्त्वज्ञान से छूटकर हजारों उपायों के द्वारा भी अज्ञत्‍व को प्राप्‍त नहीं कर सकता । जैसा कि कहा गया है --</p><br><p>'जिसके कारण भय से घबराई हुई सारी दुनियाँ मार्ग को छोड़कर इधर-उधर भटकने लग जाय, ऐसे वज्र के गिरनेपर भी अतुल शांति-सम्‍पन्‍न योगिगण योग से (<font color=DarkSlateGray>ध्‍यान से</font>) चलायमान नहीं होते । तब ज्ञानरूपी प्रदीप से जिन्‍होंने मोहरूपी महान् अन्‍धकार को नष्‍ट कर दिया है, ऐसे सम्‍यग्‍दृष्टि जीव क्‍या शेष परीषहों के आनेपर चलायमान हो जायेंगे ?  नहीं, वे कभी भी चलायमान नहीं हो सकते हैं ।'</p><br><p>यहाँ शंका यह होती है कि यों तो बाह्य निमित्‍तों का निराकरण ही हो जायेगा ? इसके विषय में जवाब यह है कि अन्‍य जो गुरू आदिक तथा शत्रु आदिक हैं, वे प्रकृत कार्य के उत्‍पादन में तथा विध्‍वंसन में सिर्फ निमित्‍तमात्र हैं । वास्‍तव में किसी कार्य के होने व बिगड़ने में उसकी योग्‍यता ही साक्षात् साधक होती है । जैसे एक साथ गतिरूप परिणाम के लिये सन्‍मुख हुए पदार्थों में गति को साक्षात् पैदा करनेवाली उन पदार्थों की ही गमन करने की शक्ति है । क्‍योंकि यदि पदार्थों में गमन करने की शक्ति न होवे तो उनमें किसी के द्वारा भी गति नहीं की जा सकती । धर्मास्तिकाय तो गति कराने में सहायकरूप द्रव्‍यविशेष है । इसलिये वह गति के लिये सहकारी कारणमात्र हुआ करता है । यही बात प्रकृत में भी जाननी चाहिये । इसलिये व्‍यवहार से ही गुरू आदिकों की सेवा शुश्रूषा आदि की जानी चाहिये ॥३५॥ </p><br><p>अब शिष्‍य कहता है कि 'अभ्‍यास कैसे किया जाता है ?' इसमें अभ्‍यास करने के उपायों को पूछा गया है । सो अभ्‍यास और उसके उपायों को कहते हैं । बार-बार प्रवृत्ति करने को अभ्‍यास कहते हैं । यह बात तो भलीभाँति प्रसिद्ध ही है । उसके लिये स्‍थान जैसा होना चाहिए ? कैसे नियमादि रखने चाहिये ? इत्‍यादि रूपसे उसका उपदेश किया जाता है । इसी प्रकार साथ में संवित्ति का भी वर्णन करते हैं । </p></font></td>
      </tbody></table></div>
</body>
</html>
