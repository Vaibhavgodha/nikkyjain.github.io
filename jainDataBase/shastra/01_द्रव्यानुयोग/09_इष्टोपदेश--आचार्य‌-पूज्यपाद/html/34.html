<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='33.html'><img src='../../../../../images/common/prev.jpg' id=next height=50 width=50/></a>
      <a href='35.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-आशाधरजी>पं-आशाधरजी</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (इष्टोपदेश--आचार्य‌-पूज्यपाद)</h2>
      <br><div class=titleContainer align=center><font color=darkGreen>﻿अपना गुरु आप ही है</font></div>
    <h3 class=mainTitle align=center><font color=maroon> ﻿स्वस्मिन् सदभिलाषित्वादभीष्टज्ञापकत्वत:<br>स्वयं हितप्रयोक्तृत्वादात्मैव गुरुरात्मन: ॥३४॥<br> </font></h3>
  <div class=bottomContainer id=bottomTxt36 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो सत् का कल्‍याण का वांछक होता है, चाहे हुए हित के उपायों को जतलाता है, तथा हित का प्रवर्तक होता है, वह गुरू कहलाता है । जब आत्‍मा स्‍वयं ही अपने में सत् की - कल्‍याण की यानी मोक्ष-सुख की अभिलाषा करता है, अपने द्वारा चाहे हुए मोक्ष-सुख के उपायों को जतलानेवाला है, तथा मोक्ष-सुख के उपायों में अपने आपको प्रवर्तन करानेवाला है, इसलिये अपना गुरू आप ही है । <br></div>
    <div class=tikaTopContainer><b><br> टीका : 
    <span id=teeka0 class=gatha34 style="color: darkGreen;">&nbsp;&nbsp;पं-आशाधरजी</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha34-teeka0><b><font color=darkGreen>पं-आशाधरजी <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अन्‍वय - स्‍वयं स्‍वस्मिन् सदभिलाषित्‍वात् अभीष्‍टज्ञापकत्‍वत: हितप्रयोक्‍तृत्‍वात् आत्‍मन: आत्‍मा एव गुरू: अस्ति । <br>टीका - य: खलु शिष्‍य: सदा अभीक्ष्‍णं कल्‍याणमभिलषति तेन जिज्ञास्‍य तदुपायं सं ज्ञापयति । तत्र चाप्रवर्तमानं तं प्रवर्तयति स किल गुरू: प्रसिद्ध: । एवं च सत्‍यात्‍मन: आत्‍मैव गुरू: स्‍यात् । कुत इत्‍याह- स्‍वयमात्‍मा स्‍वस्मिन्‍मोक्षसुखाभिलाषिण्‍यात्‍मनि सत् प्रशस्‍तं मोक्षसुखमभीक्ष्‍णभिल‍षति । मोक्षसुखं में संपद्यतामित्‍याका ह्क्षतीत्‍येवं भयात् । तथाभीष्‍टस्‍यात्‍मना जिज्ञास्‍यमानस्‍य मोक्षसुखोपायस्‍यात्‍मविषये ज्ञापकत्‍वादेय मोक्षसुखोपायो मया सेव्‍य इति बोधकत्‍वात् । तथाहि तं मोक्षसुखोपाये स्‍वयं स्‍वस्‍य प्रयोक्‍तृत्‍वात् । अस्मिन्‍सुदुर्लभे मोक्षसुखोपाये दुरात्‍मन्‍नात्‍मस्‍वयमद्यापि न प्रवृत इति । तत्रावर्तमान-स्‍यात्‍मन: प्रवर्तकत्‍वात् । अथ शिष्‍य: साक्षेपमाह । एवं नान्‍योपास्ति प्राप्‍नो‍तीति भगवन्‍नुक्‍तनीत्‍या परस्‍परगुरूत्‍वे निश्चिते सति धर्माचार्यादिसेवनं प्राप्‍नोति मुमुक्षु: । मुमुक्षुणा धर्माचार्यादि: सेव्‍यो न भवतीति भाव: । न चैवमेतदिति वाच्‍यपसिद्धान्‍तप्रसंगादिति वदन्‍तं प्रत्‍याह - ॥३४॥</font></span><br></font></b><br><br><font color=darkBlue><div class=teekaPadya align=center>आपहि निज हित चाहता, आपहि ज्ञाता होय<br>आपहि निज हित प्रेरता, निज गुरू आपहि होय ॥३४॥</div><br><p>यह आत्‍मा स्‍वयं ही जब मोक्ष सुखाभिलाषी होता है, तब सत् की यानी मोक्ष सुख की हमेशा अभिलाषा करता रहता है कि मुझे मोक्ष-सुख प्राप्‍त हो जावे । इसी तरह जब स्‍वयं आत्‍मा मोक्ष-सुख के उपायों को जानना चाहता है, तब यह स्‍वयं मोक्ष के सुख के उपायों को जतलाने वाला बन जाता है  कि यह मोक्ष-सुख के उपाय मुझे करना चाहिये । इसी तरह अपने आपको मोक्ष-उपाय में लगानेवाला भी वह स्‍वयं हो जाता हैं, कि इस सुदुर्लभ मोक्ष सुखोपाय में हे दुरात्‍मन् आत्‍मा ! तुम आज तक अर्थात् अभी तक भी प्रवृत नहीं हुए । इस प्रकार अभी तक न प्रवर्तनेवाले आत्‍मा का प्रवर्तक भी हुआ करता है । इसलिये स्‍वयं ही आत्‍मा अपने कल्‍याण का चाहनेवाला, अपने को सुखोपाय बतलानेवाला और सुखोपाय में प्रवृत्ति करनेवाला होने से अपना गुरू है ॥३४॥</p><br><p>यहाँ पर शिष्‍य आक्षेप सहित कहता है कि इस तरह तो अब अन्‍य दूसरों की क्‍यों सेवा करनी होगी ? बस जब आपस में खुद का खुद ही गुरू बन गया, तब धर्माचार्यादिकों की सेवा मुमुक्षुओं को नहीं करनी होगी । ऐसी भी नहीं कहना चाहिये, कि हाँ ऐसा तो है ही, कारण कि वैसा मानने से अपसिद्धान्‍त हो जायगा । ऐसे बोलनेवाले शिष्‍य के प्रति आचार्य जवाब देते हैं --</p></font></td>
      </tbody></table></div>
</body>
</html>
