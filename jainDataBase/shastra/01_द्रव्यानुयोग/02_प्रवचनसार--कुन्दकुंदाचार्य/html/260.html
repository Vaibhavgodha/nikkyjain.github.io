<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='259.html'><img src='../../../../../images/common/prev.jpg' id=next height=50 width=50/></a>
      <a href='261-262.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, युक्ताहारत्व को विस्तार से प्रसिद्ध करते हैं -</font></div>
    <h3 class=mainTitle align=center><font color=maroon> ﻿एक्कं खलु तं भत्तं अप्पडिपुण्णोदरं जहालद्धं (२२९)<br>चरणं भिक्खेण दिवा ण रसावेक्खं ण मधुमंसं ॥२६०॥<br> </font></h3>
  <div class=bottomContainer id=bottomTxt252 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[खलु]</b> वास्तव में <b>[सः भक्त:]</b> वह आहार (<font color=DarkSlateGray>युक्ताहार</font>) <b>[एक:]</b> एक बार <b>[अप्रतिपूर्णोदर:]</b> ऊनोदर <b>[यथालब्ध:]</b> यथालब्ध (<font color=DarkSlateGray>जैसा प्राप्त हो वैसा</font>), <b>[भैक्षाचरणेन]</b> भिक्षाचरण से, <b>[दिवा]</b> दिन में <b>[न रसापेक्षः]</b> रस की अपेक्षा से रहित और <b>[न मधुमास:]</b> मधु-मांस रहित होता है । <br></div>
    <div class=tikaTopContainer><b><br> टीका : 
    <span id=teeka0 class=gatha260 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha260 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha260-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ युक्ताहारस्वरूपं विस्तरेणोपदिशति -<br><br>एककाल एवाहारो युक्ताहार:, तावतैव श्रामण्यपर्यायसहकारिकारणशरीरस्य धारणत्वात्‌ । अनेककालस्तु शरीरानुरागसेव्यमानत्वेन प्रसह्य हिंसायतनीक्रियमाणो न युक्त:, शरीरानुराग-सेवकत्वेन न च युक्तस्य । अप्रतिपूर्णोदर एवाहारो युक्ताहार: तस्यैवाप्रतिहतयोगत्वात्‌ । प्रति-पूर्णोदरस्तु प्रतिहतयोगत्वेन कथंचित्‌ हिंसायतनीभवन्‌ न युक्त:, प्रतिहतयोगत्वेन न च युक्तस्य । <br>यथालब्ध एवाहारो युक्ताहार: तस्यैव विशेषप्रियत्वलक्षणानुरागशून्यत्वात्‌ । अयथालब्धस्तु  विशेषप्रियत्वलक्षणानुरागसेव्यमानत्वेन प्रसह्य हिंसायतनीक्रियमाणो न युक्त:, विशेषप्रियत्वलक्षणानुरागसेवकत्वेन न च युक्तस्य । भिक्षाचरणेनैवाहारो युक्ताहार:, तस्यैवारम्भशून्यत्वात्‌ । अभैक्षाचरणेन त्वारम्भसंभवात्प्रसिद्धहिंसायतनत्वेन न युक्त:, एवंविधाहारसेवनव्यक्तान्तर-शुद्धित्वान्न च युक्तस्य ।<br>दिवस एवाहारो युक्ताहार:, तदेव सम्यगवलोकनात्‌ । अदिवसे तु सम्यगलोकनाभावाद-निवार्यहिंसायतनत्वेन न युक्त:, एवंविधाहारसेवनव्यक्तान्तरशुद्धित्वान्न च युक्तस्य ।<br>अरसापेक्ष एवाहारो युक्ताहार:, तस्यैवान्त:शुद्धिसुन्दरत्वात्‌ । रसापेक्षस्तु अन्तरशुद्धया प्रसह्य हिंसायतनीक्रियमाणो न युक्त:, अन्तरशुद्धिसेवकत्वेन न च युक्तस्य ।<br>अमधुमांस एवाहारो युक्ताहार:, तस्यैवाहिंसायतनत्वात्‌ । समधुमांसस्तु हिंसायतनत्वान्न युक्त: । एवंविधाहारसेवनव्यक्तान्तरशुद्धित्वान्न च युक्तस्य । मधुमांसमत्र हिंसायतनोपलक्षणं, तेन समस्तहिंसायतनशून्य एवाहारो युक्ताहार: ॥२२९॥</font></span><br></font></b><br><br><font color=darkBlue><p>﻿एक बार आहार ही युक्ताहार है, क्योंकि उतने से ही श्रामण्य पर्याय का सहकारी कारणभूत शरीर टिका रहता है । (<font color=DarkSlateGray> एक से अधिक बार आहार लेना युक्ताहार नहीं है, ऐसा निम्नानुसार दो प्रकार से सिद्ध होता है :- </font>) (<font color=DarkSlateGray>१</font>) शरीर के अनुराग से ही अनेक बार आहार का सेवन किया जाता है, इसलिये अत्यन्तरूप से हिंसायतन किया जाता हुआ युक्त (<font color=DarkSlateGray>योग्य</font>) नहीं है; (<font color=DarkSlateGray>अर्थात् वह युक्ताहार नहीं है</font>); और (<font color=DarkSlateGray>२</font>) अनेक बार आहार का सेवन करने वाला शरीरानुराग से सेवन करने वाला होने से वह आहार युक्त (<font color=DarkSlateGray>योगी</font>) का नहीं है (<font color=DarkSlateGray>अर्थात् वह युक्ताहार नहीं है ।</font>)</p><br><p>     अपूर्णोदर आहार ही युक्ताहार है, क्योंकि वही प्रतिहत योग रहित है । (<font color=DarkSlateGray>पूर्णोदर आहार युक्ताहार नहीं है, यह निम्नलिखित दो प्रकार से सिद्ध होता है</font>) (<font color=DarkSlateGray>१</font>) पूर्णोदर आहार तो प्रतिहत योग वाला होने से कथंचित् हिंसायतन होता हुआ युक्त (<font color=DarkSlateGray>योग्य</font>) नहीं है; और (<font color=DarkSlateGray>२</font>) पूर्णोदर आहार करने वाला प्रतिहत योग वाला होने से वह आहार युक्त (<font color=DarkSlateGray>योगी</font>) का आहार नहीं है ।</p><br><p>    यथालब्ध आहार ही युक्ताहार है, क्योंकि वही (<font color=DarkSlateGray>आहार</font>) विशेषप्रियतास्वरूप अनुराग से शून्य है । (<font color=DarkSlateGray>१</font>) अयथालब्ध आहार तो विशेषप्रियतास्वरूप अनुराग से सेवन किया जाता है, इसलिये अत्यन्तरूप से हिंसायतन किया जाने के कारण युक्त (<font color=DarkSlateGray>योग्य</font>) नहीं है; और अयथालब्ध आहार का सेवन करने वाला विशेषप्रियतास्वरूप अनुराग द्वारा सेवन करनेवाला होने से वह आहार युक्त (<font color=DarkSlateGray>योगी</font>) का नहीं है ।</p><br><p>    भिक्षाचरण से आहार ही युक्ताहार है, क्‍योंकि वही आरंभशून्‍य है। (<font color=DarkSlateGray>१</font>) अभिक्षाचरण से (<font color=DarkSlateGray>भिक्षाचरण रहित</font>) आहार में आरम्‍भ का सम्‍भव होने से हिंसायतनत्‍व प्रसिद्ध है, अत: वह आहार युक्त (<font color=DarkSlateGray>योग्‍य</font>) नहीं है; और (<font color=DarkSlateGray>२</font>) ऐसे आहार के सेवन में (<font color=DarkSlateGray>सेवन करने वाले की</font>) अंतरंग अशुद्धि व्‍यक्त (<font color=DarkSlateGray>प्रगट</font>) होने से वह आहार युक्त (<font color=DarkSlateGray>योगी</font>) का नहीं है।</p><br><p>    दिन का आहार ही युक्ताहार है, क्योंकि वही सम्यक् (<font color=DarkSlateGray>बराबर</font>) देखा जा सकता है । (<font color=DarkSlateGray>१</font>) अदिवस (<font color=DarkSlateGray>दिन के अतिरिक्त समय में</font>) आहार तो सम्यक् नहीं देखा जा सकता, इसलिये उसके हिंसायतनपना अनिवार्य होने से वह आहार युक्त (<font color=DarkSlateGray>योग्य</font>) नहीं है; और (<font color=DarkSlateGray>२</font>) ऐसे आहार के सेवन में अन्तरंग अशुद्धि व्यक्त होने से आहार युक्त (<font color=DarkSlateGray>योगी</font>) का नहीं है ।</p><br><p>     रस की अपेक्षा से रहित आहार ही युक्ताहार है । क्योंकि वही अन्तरंग शुद्धि से सुन्दर है । (<font color=DarkSlateGray>१</font>) रस की अपेक्षा वाला आहार तो अन्तरंग अशुद्धि द्वारा अत्यन्तरूप से हिंसायतन किया जाने के कारण युक्त (<font color=DarkSlateGray>योग्य</font>) नहीं है; और (<font color=DarkSlateGray>२</font>) उसका सेवन करने वाला अन्तरंग अशुद्धि पूर्वक सेवन करता है इसलिये वह आहार युक्त (<font color=DarkSlateGray>योगी</font>) का नहीं है ।</p><br><p>     मधु-मांस रहित आहार ही युक्ताहार है, क्योंकि उसी के हिंसायतनपने का अभाव है । (<font color=DarkSlateGray>१</font>) मधु-मांस सहित आहार तो हिंसायतन होने से युक्त (<font color=DarkSlateGray>योग्य</font>) नहीं है; और (<font color=DarkSlateGray>२</font>) ऐसे आहार से सेवन में अन्तरंग अशुद्धि व्यक्त होने से वह आहार युक्त (<font color=DarkSlateGray>योगी</font>) का नहीं है । यहाँ मधु-मांस हिंसायतन का उपलक्षण है इसलिये (<font color=DarkSlateGray>मधु-मांस रहित आहार युक्ताहार है इस कथन से ऐसा समझना चाहिये कि</font>) समस्त हिंसायतनशून्य आहार ही युक्ताहार है ॥२२९॥ </p></font></td>
    <td id=gatha260-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[एक्कं खलु तं भत्तं]</b> वास्तव में एक काल ही भोजन-एक बार ही किया गया आहार युक्ताहार है । एक बार ही किया गया आहार युक्ताहार क्यों है? एक बार किये गये आहार से ही, विकल्प रहित समाधि - स्वरूप-लीनता के सहकारी कारणभूत शरीर की स्थिति संभव होने से, एक बार ही किया गया आहार युक्ताहार है । और वह आहार कैसा है? <b>[अप्पडिपुण्णोदरं]</b> शक्ति के अनुसार भूख से कम ऊनोदर रूप है । <b>[जहालद्धं]</b> जैसा मिल जाय वैसा है, अपनी इच्छा से प्राप्त नहीं है । <b>[चरणं भिक्खेण]</b> भिक्षाचरण से ही प्राप्त है, अपने द्वारा पकाया गया नहीं है । <b>[दिवा]</b> दिन में ही किया गया है, रात में नहीं किया गया है । <b>[ण रसावेक्खं]</b> उसमें रसों की अपेक्षा नहीं है वरन् रस सहित अथवा रस रहित आहार में समान मन है । <b>[ण मधुमंसं]</b> शहद-मांस से रहित है; मधु-मांस से रहित है- इसका अर्थ उपलक्षण से आचार शास्त्र (<font color=DarkSlateGray>चरणानुयोग</font>) में कही गई पिण्ड (<font color=DarkSlateGray>भोजन</font>) शुद्धि के क्रम से सम्पूर्ण अयोग्य आहार से रहित है ।</p><br><p>इससे क्या कहा गया है? इसप्रकार इन विशिष्ट विशेषणों से सहित ही आहार मुनिराजों का युक्ताहार है । ऐसा आहार ही युक्ताहार क्यों है? यदि ऐसा प्रश्न हो तो कहते हैं- ज्ञानानन्द एक लक्षण निश्चय प्राणों की रक्षा स्वरूप, रागादि विकल्पों की उपाधि (<font color=DarkSlateGray>संयोग</font>) से रहित जो निश्चय नय से अहिंसा है और उसकी साधकरूप बाह्य में दूसरे जीवों के प्राणों के घात के त्यागरूप द्रव्य अहिंसा है; वह दोनों प्रकार की अहिंसा इस युकताहार में ही संभव है; अत: ऐसा आहार ही है । इससे विपरीत जो आहार है, वह युक्ताहार नहीं है । इससे विपरीत आहार युक्ताहार क्यों नही? यदि ऐसा प्रश्न हो तो कहते है- इससे विरुद्ध आहार में द्रव्य- भावरूप हिंसा का सद्भाव होने से वह युक्ताहार नहीं है ॥२६०॥</p></font></td>
      </tbody></table></div>
</body>
</html>
