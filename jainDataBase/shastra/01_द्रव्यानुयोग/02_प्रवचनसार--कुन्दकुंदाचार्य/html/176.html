<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='175.html'><img src='../../../../../images/common/prev.jpg' id=next height=50 width=50/></a>
      <a href='177.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब यह बतलाते हैं कि परमाणु के वह स्निग्ध-रूक्षत्व किस प्रकार का होता है</font></div>
    <h3 class=mainTitle align=center><font color=maroon> ﻿एगुत्तरमेगादी अणुस्स णिद्धत्तणं च लुक्खत्तं (१६४)<br>परिणामादो भणिदं जाव अणंतत्तमणुभवदि ॥१७६॥<br> </font></h3>
  <div class=bottomContainer id=bottomTxt174 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अणो:]</b> परमाणु के <b>[परिणामात्]</b> परिणमन के कारण <b>[एकादि]</b> एक से (<font color=DarkSlateGray>एक अविभाग प्रतिच्छेद से</font>) लेकर <b>[एकोत्तरं]</b> एक-एक बढ़ते हुए <b>[यावत्]</b> जब तक <b>[अनन्तत्वम् अनुभवति]</b> अनन्तपने को (<font color=DarkSlateGray>अनन्त अविभागी प्रतिच्छेदत्‍व को</font>) प्राप्त हो तब तक <b>[स्निग्धत्वं वा रूक्षत्वं]</b> स्निग्धत्व अथवा रूक्षत्व होता है ऐसा <b>[भणितम्]</b> (<font color=DarkSlateGray>जिनेन्द्रदेव ने</font>) कहा है । <br></div>
    <div class=tikaTopContainer><b><br> टीका : 
    <span id=teeka0 class=gatha176 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha176 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha176-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ कीदृशं तत्स्निग्ध -रूक्षत्वं परमाणोरित्यावेदयति - <br><br>परमाणोर्हि तावदस्ति परिणाम: तस्य वस्तुस्वभावत्वेनानतिक्रमात्‌ । तत्तस्तु परिणामा-दुपात्तकादाचित्कवैचित्र्यं चित्रगुणयोगित्वात्परमाणोरेकाद्येकोत्तरानन्तावसानाविभागपरिच्छे-दव्यापि स्निग्धत्वं वा रूक्षत्वं वा भवति ॥१६४॥</font></span><br></font></b><br><br><font color=darkBlue><p>﻿प्रथम तो परमाणु के परिणाम होता है क्योंकि वह (<font color=DarkSlateGray>परिणाम</font>) वस्तु का स्वभाव होने से उल्लंघन नहीं किया जा सकता । और उस परिणाम के कारण जो कादाचित्क विचित्रता धारण करता है ऐसा, एक से लेकर एक-एक बढ़ते हुए अनन्त अविभाग प्रतिच्छेदों तक व्‍याप्‍त होने वाला स्निग्‍धत्‍व अथवा रूक्षत्‍व परमाणु के होता है, क्‍योंकि परमाणु अनेक प्रकार के गुणों वाला है।</p></font></td>
    <td id=gatha176-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[एगुत्तरमेगादी]</b> एक (<font color=DarkSlateGray>अविभागी-प्रतिच्छेद</font>) से प्रारम्भ कर एक-एक आगे (<font color=DarkSlateGray>बढ़ते हुये</font>) । एक से प्रारम्भ कर बढ़ती हुई किस वस्तु को ? <b>[णिद्धत्तणं च लुक्खत्तं]</b> कर्मता को प्राप्त (<font color=DarkSlateGray>कर्म-कारक या कर्म-स्वरूप को प्राप्त</font>) एक से प्रारम्भ कर बढ़ती हुई स्निग्धता-रूक्षता को । <b>[भणिदं]</b> कहा गया है । कहाँ तक बढ़ती हुई स्निग्धता-रूक्षता को कहा गया है ? <b>[जाव अणंतत्तमणुभवदि]</b> जब तक अनन्तता का अनुभव करता है, अनन्त पर्यन्त (<font color=DarkSlateGray>वृद्धि</font>) को प्राप्त करता है । अनन्तता का अनुभव कैसे करता है ? <b>[परिणामादो]</b> परिणति विशेष से--परिणामी होने से अनन्तता का अनुभव करता है -- ऐसा अर्थ है । किसके परिणामी होने से वे अनन्तता का अनुभव करते हैं ? <b>[अणुस्स]</b> अणु--पुद्गल परमाणु के परिणामी होने से वे उसका अनुभव करते हैं ।</p><br><p>वह इसप्रकार -- जल, बकरी के दूध में, गाय के दूध में, भैंस के दूध में स्नेह-चिकनाई की वृद्धि के समान, जैसे जीव में बन्ध के कारण-भूत स्नेह के स्थानीय-रागपना तथा रूक्ष के स्थानीय-द्वेषपना, जघन्य विशुद्धि- संक्लेश स्थान से प्रारम्भ कर परमागम में कहे गये क्रम से उत्कृष्ट विशुद्धि-संक्लेश पर्यन्त बढ़ते हैं; उसीप्रकार पुद्गल परमाणु द्रव्य में भी.बन्ध के कारणभूत स्निग्धता और रूक्षता, पहले कहे गये जलादि की तारतम्य (<font color=DarkSlateGray>क्रम से बढ़ती हुई</font>) शक्ति के उदाहरण से, एक गुण नामक जघन्य शक्ति से प्रारम्भ कर गुण नामक अविभागी प्रतिच्छेद-रूप दूसरे आदि शक्ति विशेष से बढ़ते हैं । इस प्रकार वे कहाँ तक बढ़ते हैं ? जब तक अनन्त संख्या को प्राप्त नहीं हो जाते तब तक बढ़ते हैं । वे अनन्त संख्या पर्यन्त क्यों बढ़ते हैं ? पुद्गल द्रव्य के परिणामी होने के कारण तथा वस्तु स्वभाव से ही (<font color=DarkSlateGray>परिणामी होने के कारण</font>) परिणाम का निषेध किया जाना अशक्य होने से, वे अनन्त पर्यन्त बढ़ते हैं ॥१७६॥ </p></font></td>
      </tbody></table></div>
</body>
</html>
