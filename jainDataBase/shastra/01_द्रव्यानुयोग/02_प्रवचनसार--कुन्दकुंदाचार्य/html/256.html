<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='255.html'><img src='../../../../../images/common/prev.jpg' id=next height=50 width=50/></a>
      <a href='257.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब, युक्त (उचित) आहार-विहार लक्षण मुनिराज का स्वरूप प्रसिद्ध करते हैं - </font></div>
    <h3 class=mainTitle align=center><font color=maroon> ﻿इहलोगणिरावेक्खो अप्पडिबद्धो परम्हि लोयम्हि (२२६)<br>जुत्तहारविहारो रहिदकसाओ हवे समणो ॥२५६॥<br> </font></h3>
  <div class=bottomContainer id=bottomTxt248 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[श्रमण:]</b> श्रमण <b>[रहितकषाय:]</b> कषायरहित वर्तता हुआ <b>[इहलोक निरापेक्षः]</b> इस लोक में निरपेक्ष और <b>[परस्मिन् लोके]</b> परलोक में <b>[अप्रतिबद्ध:]</b> अप्रतिबद्ध होने से <b>[युक्ताहारविहार: भवेत्]</b> युक्ताहार-विहारी होता है । <br></div>
    <div class=tikaTopContainer><b><br> टीका : 
    <span id=teeka0 class=gatha256 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha256 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha256-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथाप्रतिषिद्धशरीरमात्रोपधिपालनविधानमुपदिशति -<br><br>अनादिनिधनैकरूपशुद्धात्मतत्त्वपरिणतत्वादखिलकर्मपुद्‌गलविपाकात्यन्तविविक्तस्वभा-वत्वेन रहितकषायात्वात्तदात्वमनुष्यत्वेऽपि समस्तमनुष्यव्यवहारबहिर्भूतत्वेनेहलोकनिरापेक्ष-त्वात्तथाभविष्यदमर्त्यादिभावानुभूतितृष्णाशून्यत्वेन परलोकाप्रतिबद्धत्वाच्च, परिच्छेद्यार्थो-पलम्भप्रसिद्धय्यर्थप्रदीपपूरणोत्सर्पणस्थानीयाभ्यां शुद्धात्मतत्त्वोपलम्भप्रसिद्धय्यर्थतच्छरीर-संभोजनसंचलनाभ्यां युक्ताहारविहारो हि स्यात्‌ श्रमण: ।<br>इदमत्र तात्पर्यम्‌ - यतो हि रहितकषाय: ततो न तच्छरीरानुरागेण दिव्यशरीरानुरागेण वाहारविहारयोरयुक्त्या प्रवर्तेत । शुद्धात्मतत्त्वोपलम्भसाधकश्रामण्यपर्यायपालनायैव केवलं युक्ताहारविहार: स्यात्‌ ॥२२६॥</font></span><br></font></b><br><br><font color=darkBlue><p>﻿अनादिनिधन एकरूप शुद्ध आत्मतत्त्व में परिणत होने से श्रमण समस्त कर्मपुद्‌गल के विपाक से अत्यन्त विविक्त (<font color=DarkSlateGray>भिन्‍न</font>) स्वभाव के द्वारा कषायरहित होने से, उस (<font color=DarkSlateGray>वर्तमान</font>) काल में मनुष्यत्व के होते हुए भी (<font color=DarkSlateGray>स्वयं</font>) समस्त मनुष्यव्यवहार से बहिर्भूत होने के कारण इस लोक के प्रति निरपेक्ष (<font color=DarkSlateGray>निस्पृह</font>) है; तथा भविष्य में होने वाले देवादि भावों के अनुभव की तृष्णा से शून्य होने के कारण परलोक के प्रति अप्रतिबद्ध है; इसलिये, जैसे ज्ञेय पदार्थों के ज्ञान की सिद्धि के लिये (<font color=DarkSlateGray>घटपटादि पदार्थों को देखने के लिये ही</font>) दीपक में तेल डाला जाता है और दीपक को हटाया जाता है, उसी प्रकार श्रमण शुद्ध आत्मतत्त्व की उपलब्धि की सिद्धि के लिये (<font color=DarkSlateGray>शुद्धात्मा को प्राप्त करने के लिये ही</font>) वह शरीर को खिलाता और चलाता है, इसलिये युक्ताहारविहारी होता है ।</p><br><p>     यहाँ ऐसा तात्पर्य है कि :—श्रमण कषायरहित है इसलिये वह शरीर के (<font color=DarkSlateGray>वर्तमान मनुष्य-शरीर के</font>) अनुराग से या दिव्य शरीर के (<font color=DarkSlateGray>भावी देवशरीर के</font>) अनुराग से आहार-विहार में अयुक्तरूप से प्रवृत्त नहीं होता; किन्तु शुद्धात्मतत्व की उपलब्धि की साधकभूत श्रामण्यपर्याय के पालन के लिये ही केवल युक्ताहारविहारी होता है ॥२२६॥</p></font></td>
    <td id=gatha256-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[इह लोगणिरावेक्खो]</b> इस लोक से निरपेक्ष, टंकोत्कीर्ण ज्ञायक एक स्वभावी अपने आत्मा की अनुभूति को नष्ट करनेवाली, प्रसिद्धि, पूजा, लाभरूप इस लोक सम्बन्धी इच्छाओं से रहित; <b>[अप्पडिबद्धो परम्मि लोयम्हि]</b> परलोक में अप्रतिबद्ध, तपश्चरण करने पर दिव्य देव-स्त्री-परिवार आदि भोग प्राप्त होते है- इसप्रकार परलोक के विषय में प्रतिबद्ध (<font color=DarkSlateGray>विषयाकांक्षारूप बंधन</font>) नहीं हैं; <b>[जुत्ताहारविहारो हवे]</b> युक्ताहार-विहारी हों । कौन युक्ताहार-विहारी हों? <b>[समणो]</b> श्रमण युक्ताहार-विहारी हों । वे श्रमण किस विशेषतावाले हैं? <b>[रहिदकसाओ]</b> और कषाय रहित स्वरूप की अनुभूतिरूप अवलम्बन के बल से वे कषाय रहित हैं । </p><br><p>यहाँ भावार्थ यह है- जो वे, इस लोक और परलोक से निरपेक्ष तथा कषाय रहित होने के कारण दीपक के स्थानीय शरीर में, तेल के स्थानीय ग्रास मात्र देकर घड़े-कपड़े आदि प्रकाशित होने योग्य पदार्थों के स्थानीय अपने परमात्म-पदार्थ का ही निरीक्षण करते हैं; वे ही युक्ताहार-विहारी हैं; शरीर की पुष्टि में लगे हुये और दूसरे नहीं ॥२५६॥</p></font></td>
      </tbody></table></div>
</body>
</html>
