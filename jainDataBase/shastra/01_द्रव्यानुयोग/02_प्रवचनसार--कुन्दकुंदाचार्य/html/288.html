<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='287.html'><img src='../../../../../images/common/prev.jpg' id=next height=50 width=50/></a>
      <a href='289.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब कुछ भी जो प्रवृत्ति है, वह शुभोपयोगियो के ही है; ऐसा नियम करते है-</font></div>
    <h3 class=mainTitle align=center><font color=maroon> उवकुणदि जो वि णिच्चं चादुव्वण्णस्स समणसंघस्स (२४१) <br>कायविराधणरहिदं सो वि सरागप्पधाणो से ॥२८८॥<br> </font></h3>
  <div class=bottomContainer id=bottomTxt279 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[समशत्रुबन्‍धुवर्ग:]</b> जिसे शत्रु और बन्धु वर्ग समान है, <b>[समसुखदुःख:]</b> सुख और दुःख समान है, <b>[प्रशंसानिन्दासम:]</b> प्रशंसा और निन्दा के प्रति जिसको समता है, <b>[समलोष्टकाचन:]</b> जिसे लोष्ठ (<font color=DarkSlateGray>मिट्टी का ढेला</font>) और सुवर्ण समान है, <b>[पुन:]</b> तथा <b>[जीवितमरणेसम:]</b> जीवन-मरण के प्रति जिसको समता है, वह <b>[श्रमण:]</b> श्रमण है ।<br></div>
    <div class=tikaTopContainer><b><br> टीका : 
    <span id=teeka0 class=gatha288 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha288 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha288-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿चातुर्वर्णस्य श्रमणसंघस्योपकारकरणवृत्ति: सा सर्वापि रागप्रधानत्वात्‌ शुभोपयोगिनामेव भवति, न कदाचिदपि शुद्धोपयोगिनाम्‌ ॥२४९॥</font></span><br></font></b><br><br><font color=darkBlue><p>﻿संयम की प्रतिज्ञा की होने से छह काय के विराधन से रहित जो कोई भी, शुद्धात्मपरिणति के रक्षण में निमित्तभूत ऐसी, चार प्रकार के श्रमणसंघ का उपकार करने की प्रवृत्ति है वह सभी रागप्रधानता के कारण शुभोपयोगियो के ही होती है, शुद्धोपयोगियों के कदापि नहीं ॥२४९॥</p></font></td>
    <td id=gatha288-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[उवकुणदि जो वि णिच्चं चादुव्वण्णस्स समणसंघस्स]</b> जो हमेशा उपकार करते हैं । किसका उपकार करते हैं? चार प्रकार के मुनिसंघ का उपकार करते हैं । यहाँ 'श्रमण' शब्द से 'श्रमण' शब्द द्वारा वाच्य ऋषि, मुनि, यति, अनगार ग्रहण करना चाहिये ।  </p><br><p><b>[देशप्रत्यक्षवित्‌]</b> अवधिज्ञानी एवं मन:पर्ययज्ञानी, केवलभृद्-केवलज्ञानी- ये मुनि हैं, ऋद्धि प्राप्त साधु ऋषि हैं, दोनों रूप मार्ग पर आरूढ़ यति, तथा अन्य साधु समूह अनगार हैं । राजा, ब्रह्मा, देव और परमऋषि (<font color=DarkSlateGray>राजर्षि, ब्रह्मर्षि, देवर्षि, परमर्षि</font>) क्रम से विक्रिया और अक्षीण शक्ति प्राप्त, बुद्धि और औषध ऋद्धि के स्वामी, आकाश गमन ऋद्धि के धारी और केवलज्ञान-धारी होते हैं 1  </p><br><p>ऋद्धि प्राप्त ऋषि हैं, वे राजर्षि, ब्रह्मर्षि, परमर्षि के भेद से चार प्रकार के हैं । वहाँ विक्रिया और अक्षीण ऋद्धि को प्राप्त राजर्षि हैं । और बुद्धि और औषध ऋद्धि से सहित ब्रह्मर्षि हैं । आकाश गमन ऋद्धि सम्पन्न देवर्षि हें । तथा केवली-परमर्षि हैं । अवधिज्ञानी, मन:पर्ययज्ञानी और केवलज्ञानी मुनि हैं । श्रेणी के आरोहक उपशमक और क्षपक यति हैं । सामान्य साधु अनगार हैं । ये सभी श्रमण क्यों हैं? सभी के सुख-दुःख आदि विषय में समता परिणाम हैं अत: ये सब श्रमण हैं । </p><br><p>अथवा श्रमण धर्म के अनुकूल श्रावक आदि चातुर्वर्ण संघ है । इन सबका उपकार जैसा (<font color=DarkSlateGray>बनता है वह</font>) कैसे करते हैं? <b>[काय विराधणरहिदं]</b> अपने आप में लीनतारूप भावना स्वरूप, अपने शुद्ध चैतन्य लक्षण निश्चय प्राणों की रक्षा करते हुये, छहकाय के जीवों की विराधना से रहित, जैसा उपकार बनता है, वैसा करते हैं । <b>[सो वि सरागप्पधाणो]</b> वे इसप्रकार के मुनि भी धर्मानुराग रूप आचरण सहित मुनियों में प्रधान-श्रेष्ठ हैं- ऐसा अर्थ है ॥२८८॥</p></font></td>
      </tbody></table></div>
</body>
</html>
