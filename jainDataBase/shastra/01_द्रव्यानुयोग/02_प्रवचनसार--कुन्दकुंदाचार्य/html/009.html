<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='008.html'><img src='../../../../../images/common/prev.jpg' id=next height=50 width=50/></a>
      <a href='010.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿जीव ही शुभ, अशुभ और शुद्ध है ऐसा निश्चित करते हैं</font></div>
    <h3 class=mainTitle align=center><font color=maroon> ﻿जीवो परिणमदि जदा सुहेण असुहेण वा सुहो असुहो<br>सुद्धेण तदा सुद्धो हवदि हि परिणामसब्भावो ॥९॥<br> </font></h3>
  <div class=bottomContainer id=bottomTxt12 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जीव:]</b> जीव <b>[परिणामस्वभाव:]</b> परिणामस्वभावी होने से <b>[यदा]</b> जब <b>[शुभेन वा अशुभेन]</b> शुभ या अशुभ भावरूप <b>[परिणमति]</b> परिणमन करता है <b>[शुभ: अशुभ:]</b> तब शुभ या अशुभ (<font color=DarkSlateGray>स्वयं ही</font>) होता है, <b>[शुद्धेन]</b> और जब शुद्धभावरूप परिणमित होता है <b>[तदा शुद्ध: हि भवति]</b> तब शुद्ध होता है ॥९॥<br></div>
    <div class=tikaTopContainer><b><br> टीका : 
    <span id=teeka0 class=gatha009 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha009 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha009-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ जीवस्य शुभाशुभशुद्धत्वं निश्चिनोति –<br>यदाऽयमात्मा शुभेनाशुभेन वा रागभावेन परिणमति तदा जपातापिच्छरागपरिणतस्फटिक-वत्‌ परिणामस्वभाव: सन्‌ शुभोऽशुभश्च भवति । यदा पुन: शुद्धेनारागभावेन परिणमति तदा शुद्धारागपरिणतस्फटिकवत्परिणामस्वभाव: सन्‌ शुद्धो भवतीति सिद्धं जीवस्य शुभाशुभशुद्धत्वम्‌ ।</font></span><br></font></b><br><br><font color=darkBlue><p>﻿जब यह आत्मा शुभ या अशुभ राग भाव से परिणमित होता है तब जपा कुसुम या तमाल पुष्प के (<font color=DarkSlateGray>लाल या काले</font>) रंग-रूप परिणमित स्फटिक की भाँति, परिणाम-स्वभाव होने से शुभ या अशुभ होता है (<font color=DarkSlateGray>उस समय आत्मा स्वयं ही शुभ या अशुभ है</font>); और जब वह शुद्ध अरागभाव से परिणमित होता है तब शुद्ध अरागपरिणत (<font color=DarkSlateGray>रंग रहित</font>) स्फटिक की भाँति, परिणाम-स्वभाव होने से शुद्ध होता है । (<font color=DarkSlateGray>उस समय आत्मा स्वयं ही शुद्ध है</font>) । इस प्रकार जीव का शुभत्व, अशुभत्व और शुद्धत्व सिद्ध हुआ ॥९॥</p></font></td>
    <td id=gatha009-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जीवो परिणमदि जदा सुहेण असुहेण वा]</b> जीवरूपी कर्ता जब शुभ या अशुभ परिणाम से परिणमित होता है, <b>[सुहो असुहो हवदि]</b> तब शुभ से शुभ-रूप वा अशुभ से अशुभ-रूप होता है । <b>[सुद्धेण तदा सुद्धो हि]</b> और जब शुद्ध परिणाम से परिणमित होता है, तब स्पष्ट-रूप से शुद्ध होता है । जीव कैसा होता हुआ शुभादि-रूप होता है? <b>[परिणामसब्भावो]</b> परिणाम सद्भाव वाला होता हुआ- परिणाम स्वभावी होने से शुभादि-रूप होता है ।</p><br><p>वह इसप्रकार- जैसे अत्यन्त निर्मल स्फटिक मणि भी जपा के फूल आदि लाल काले और सफेद रंग रूप उपाधि के वश से लाल काला व सफेद रंग वाला हो जाता है; उसीप्रकार स्वभाव से शुद्ध-बुद्ध एक स्वरूप वाला होने पर भी यह जीव व्यवहार से गृहस्थ दशा की अपेक्षा यथासंभव सराग सम्यक्त्व-पूर्वक दान-पूजा आदि शुभ क्रिया से, तथा मुनिदशा अपेक्षा मूलगुण-उत्तरगुण आदि शुभ क्रिया से परिणमता हुआ शुभ जानना चाहिये । मिथ्यात्व, अविरति, प्रमाद, कषाय, योग इन पांच (<font color=DarkSlateGray>बंध के</font>) कारणों रूप अशुभोपयोग से परिणमता हुआ अशुभ जानना चाहिये; तथा निश्चय रत्नत्रय स्वरूप शुद्धोपयोग से परिणमता हुआ शुद्ध जानना चाहिये ।</p><br><p>विशेष यह कि सिद्धान्त ग्रन्यों में असंख्यात लोक प्रमाण जीव के परिणाम, मध्यम-रूप से जानकारी कराने की अपेक्षा मिथ्यादृष्टि आदि चौदह गुणस्थानरूप से कहे गये हैं । यहाँ प्राभृतशास्त्र (<font color=DarkSlateGray>अध्यात्मशास्त्र</font>) में वे ही गुणस्थान संक्षिप्तरूप से अशुभोपयोग, शुभोपयोग और शुद्धोपयोग रूप से कहे गये हैं ।</p><br><p>प्राभृतशास्त्र में तीन उपयोग किस प्रकार से कहे गये हैं? मिथ्यात्व सासादन और मिश्र इन तीन गुणस्थानों में तारतम्य से (<font color=DarkSlateGray>घटता हुआ</font>) अशुभोपयोग; इसके बाद असंयत सम्यग्दृष्टि, देशविरत और प्रमत्तसंयत- इन तीन गुणस्थानों में तारतम्य से (<font color=DarkSlateGray>बढ़ता हुआ</font>) शुभोपयोग इसके आगे अप्रमत्त संयत गुणस्थान से क्षीणकषाय पर्यन्त छह गुणस्थानों में तारतम्य से (<font color=DarkSlateGray>बढ़ता हुआ</font>) शुद्धोपयोग, इसके बाद सयोगीजिन और अयोगीजिन- ये दो गुणस्थान शुद्धोपयोग के फल हैं - यह भाव है ॥९॥</p></font></td>
      </tbody></table></div>
</body>
</html>
