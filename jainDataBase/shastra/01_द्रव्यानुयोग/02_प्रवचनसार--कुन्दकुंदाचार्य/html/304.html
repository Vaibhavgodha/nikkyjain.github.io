<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='303.html'><img src='../../../../../images/common/prev.jpg' id=next height=50 width=50/></a>
      <a href='305.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब (रत्नत्रय) मार्ग में स्थित मुनि पर दोष लगाने में दोष (बुराई) दिखाते हैं-</font></div>
    <h3 class=mainTitle align=center><font color=maroon> ﻿अववददि सासणत्थं समणं दिट्ठा पदोसदो जो हि (२६५)<br>किरियासु णाणुमण्णदि हवदि हि सो णट्ठचारित्ते ॥३०४॥<br> </font></h3>
  <div class=bottomContainer id=bottomTxt295 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः हि]</b> जो <b>[शासनस्थ श्रमणं]</b> शासनस्थ (<font color=DarkSlateGray>जिनदेव के शासन में स्थित</font>) श्रमण को <b>[दृष्‍ट्‌वा]</b> देखकर <b>[प्रद्वेषत:]</b> द्वेष से <b>[अपवदति]</b> उसका अपवाद करता है और <b>[क्रियासु न अनुमन्यते]</b> (<font color=DarkSlateGray>सत्कारादि</font>) क्रियाओं से करने में अनुमत (<font color=DarkSlateGray>पसन्न</font>) नहीं है <b>[सः नष्टचारित्र: हि भवति]</b> उसका चारित्र नष्ट होता है ॥२६५॥<br></div>
    <div class=tikaTopContainer><b><br> टीका : 
    <span id=teeka0 class=gatha304 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha304 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha304-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ श्रामण्येन सममननुमन्यमानस्य विनाशं दर्शयति - <br><br>श्रमणं शासनस्थमपि प्रद्वेषादपवदत: क्रियास्वननुमन्यमानस्य च प्रद्वेषकषायित्वाच्चारित्रं नश्यति ॥२६५॥</font></span><br></font></b><br><br><font color=darkBlue><p>﻿जो श्रमण द्वेष के कारण शासनस्थ श्रमण का भी अपवाद बोलता है और (<font color=DarkSlateGray>उसके प्रति सत्कारादि</font>) क्रियायें करने में अनुमत नहीं है, वह श्रमण द्वेष से कषायित होने से उसका चारित्र नष्ट हो जाता है ॥२६५॥</p></font></td>
    <td id=gatha304-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[अववददि]</b> बुरा बोलता है-दोष देता है-अपवाद करता है । वह कौन दोष देता है ? <b>[जो हि]</b> कर्ता रूप जो वास्तव में । किन्हें दोष देता है? <b>[समणं]</b> श्रमण-मुनि को दोष देता है । कैसे श्रमण को दोष देता है? <b>[सासणत्थं]</b> शासनस्थ-निश्चय-व्यवहार मोक्षमार्ग में स्थित श्रमण को दोष देता है । उन्हें क्यों दोष देता है? <b>[पदोसदो]</b> दोष रहित परमात्मा की भावना से विलक्षण, प्रद्वेष-कषाय से दोष देता है । पहले क्या कर दोष देता है? <b>[दिट्ठा]</b> उन्हें देखकर दोष देता है । मात्र दोष ही नहीं देता है, वरन् <b>[णाणुमण्णदि]</b> उन्हें स्वीकार भी नहीं करता है । किन विषयों में उन्हें स्वीकार नहीं करता है? <b>[किरियासु]</b> यथायोग्य वन्दना आदि क्रियाओं में उन्हें स्वीकार नहीं करता है । <b>[हवदि हि सो]</b> वह स्पष्ट रूप से होता है । वह किस विशेषतावाला होता है? <b>[ण्ट्ठचारित्तो]</b> कथंचित् अति प्रसंग से, नष्टचारित्र होता है (<font color=DarkSlateGray>अपने चारित्र को नष्ट करता है</font>) । </p><br><p>वह इसप्रकार- रत्नत्रयरूप मार्ग में स्थित मुनि को देखकर, यदि कथंचित् मात्सर्यवश (<font color=DarkSlateGray>ईर्ष्यावश</font>) दोष ग्रहण करता है, तो स्पष्ट चारित्र से भ्रष्ट होता है, बाद में आत्मनिन्दा करके यदि निवृत्त हो जाता है- ईर्ष्यावश अपवाद करना छोड़ देता है, तो दोष नहीं है; यदि कुछ समय बाद छोड़ता है, तो भी दोष नहीं है । तथा यदि वहाँ ही अनुबन्ध कर, तीव्र कषाय के कारण अतिप्रसंग करता है (<font color=DarkSlateGray>बार-बार वही करता है</font>), तो चारित्र से भ्रष्ट होता है । </p><br><p>यहाँ भाव यह है- बहुश्रुतों को, अल्पश्रुत मुनियों का दोष-ग्रहण नहीं करना चाहिये, उन मुनियों को भी कुछ भी पाठ मात्र ग्रहण कर, उनका दोष-ग्रहण नहीं करना चाहिये, किन्तु कुछ भी सारपद ग्रहण कर अपनी भावना ही करना चाहिये । परस्पर दोष-ग्रहण क्यों नहीं करना चाहिये । राग-द्वेष की उत्पत्ति होने पर बहुश्रुतों को श्रुत का फल नहीं है, तथा तपस्वियों को तप का फल नहीं है; अत: परस्पर दोष -ग्रहण नहीं करना चाहिये ॥३०४॥</p></font></td>
      </tbody></table></div>
</body>
</html>
