<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='134.html'><img src='../../../../../images/common/prev.jpg' id=next height=50 width=50/></a>
      <a href='136.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब ज्ञान, कर्म और कर्मफल को आत्मारूप से निश्‍चित करते हैं </font></div>
    <h3 class=mainTitle align=center><font color=maroon> ﻿अप्पा परिणामप्पा परिणामो णाणकम्मफलभावी (१२५)<br>तम्हा णाणं कम्मं फलं च आदा मुणेदव्वो ॥१३५॥<br> </font></h3>
  <div class=bottomContainer id=bottomTxt137 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿आत्मा परिणामस्वभावी है, परिणाम ज्ञान-कर्म व कर्मफल रूप हैं; इसलिये ज्ञान, कर्म व कर्मफल आत्मा ही जानना चाहिये ।<br></div>
    <div class=tikaTopContainer><b><br> टीका : 
    <span id=teeka0 class=gatha135 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha135 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha135-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ ज्ञानकर्मकर्मफलान्यात्मत्वेन निश्चिनोति -<br><br>आत्मा हि तावत्परिणामात्मैव, परिणाम: स्वयमात्मेति स्वयमुक्तत्वात्‌ । परिणामस्तु <br>चेतनात्मकत्वेन ज्ञानं कर्म कर्मफलं वा भावितुं शील:, तन्मयत्वाच्चेतनाया: । ततो ज्ञानं कर्म कर्मफलं चात्मैव । एवं हि शुद्धद्रव्यनिरूपणायां परद्रव्यसंपर्कासंभवात्पर्यायाणां द्रव्यान्त:-प्रलयाच्च शुद्धद्रव्य एवात्मावतिष्ठते ॥१२५॥</font></span><br></font></b><br><br><font color=darkBlue><p>﻿प्रथम तो आत्मा वास्तव में परिणाम-स्वरूप ही है, क्योंकि परिणाम स्वयं आत्मा है ऐसा (<font color=DarkSlateGray>११२वीं गाथा में भगवत्‌कुन्दकुन्दाचार्यदेव ने</font>) स्वयं कहा है; तथा परिणाम चेतना-स्वरूप होने से ज्ञान, कर्म और कर्मफलरूप होने के स्वभाव वाला है, क्योंकि चेतना तन्मय (<font color=DarkSlateGray>ज्ञानमय, कर्ममय अथवा कर्मफलमय</font>) होती है । इसलिये ज्ञान, कर्म कर्मफल आत्मा ही है । </p><br><p>इस प्रकार वास्तव में शुद्धद्रव्य के निरूपण में परद्रव्य के संपर्क का (<font color=DarkSlateGray>सम्बन्ध; संग</font>) असंभव होने से और पर्यायें द्रव्य के भीतर प्रलीन हो जाने से आत्मा शुद्धद्रव्य ही रहता है ॥१२५॥</p></font></td>
    <td id=gatha135-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[अप्पा परिणामप्पा]</b> आत्मा है । आत्मा कैसा है? आत्मा परिणामस्वभावी है । आत्मा परिणामस्वभावी क्यों है? <b>[परिणामो सयमादा]</b> परिणाम स्वयं आत्मा है, ऐसा पहले (<font color=DarkSlateGray>गाथा नं. १३२ में</font>) स्वयं ही कहा गया होने से आत्मा परिणाम - स्वभावी है । परिणाम कहा जाता है- <b>[परिणामो णाणकम्मफलभावी]</b> परिणाम है । परिणाम किस विशेषता वाला है? ज्ञानभावी कर्मभावी और कर्मफलभावी है- ज्ञानरूप से, कर्मरूप से और कर्मफलरूप से होने के स्वभावयाला है- ऐसा अर्थ है । <b>[तम्हा]</b> जिसकारण ऐसा परिणामस्वभावी है, उस कारण <b>[णाणं]</b> पहले (<font color=DarkSlateGray>गाथा नं १३४ में</font>) कही हुई ज्ञान चेतना है । <b>[कम्मं]</b> वहाँ ही कहे गये लक्षणवाली कर्म चेतना है । <b>[फलं च]</b> और पहले (<font color=DarkSlateGray>वहीं</font>) कहे हुये लक्षण वाली कर्मफल चेतना है । <b>[आदा मुणेदव्वो]</b> यह चेतना तीन प्रकार की होने पर भी, अभेदनय से आत्मा ही जानना चाहिये ।</p><br><br><p>इससे क्या कहा गया है? तीन प्रकार के चेतना परिणाम से परिणमित होता हुआ आत्मा क्या करता है? परिणामी आत्मा निश्चय रत्नत्रय स्वरूप शुद्धोपयोग से मोक्ष को तथा शुभ-अशुभ परिणाम से बन्ध को साधता है- प्राप्त करता है ॥१३५॥</p></font></td>
      </tbody></table></div>
</body>
</html>
