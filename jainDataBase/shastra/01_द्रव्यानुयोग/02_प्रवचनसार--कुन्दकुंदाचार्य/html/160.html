<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='159.html'><img src='../../../../../images/common/prev.jpg' id=next height=50 width=50/></a>
      <a href='161.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, प्राणों का पौद्‌गलिकपना सिद्ध करते हैं </font></div>
    <h3 class=mainTitle align=center><font color=maroon> ﻿जीवो पाणणिबद्धो बद्धो मोहादिएहिं कम्मेहिं (१४८)<br>उवभुंजं कम्मफलं बज्झदि अण्णेहिं कम्मेहिं ॥१६०॥<br> </font></h3>
  <div class=bottomContainer id=bottomTxt158 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[मोहादिकै: कर्मभि:]</b> मोहादिक कर्मों से <b>[बद्ध:]</b> बँधा हुआ होने से <b>[जीव:]</b> जीव <b>[प्राणनिबद्ध:]</b> प्राणों से संयुक्त होता हुआ <b>[कर्मफलं उपभुजानः]</b> कर्मफल को भोगता हुआ <b>[अन्यै: कर्मभि:]</b> अन्य कर्मों से <b>[बध्यते]</b> बँधता है ।<br></div>
    <div class=tikaTopContainer><b><br> टीका : 
    <span id=teeka0 class=gatha160 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha160 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha160-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ प्राणानां पौद्‌गलिकत्वं साधयति - <br><br>यतो मोहादिभि: पौद्‌गलिककर्मभिर्बद्धत्वाज्जीव: प्राणनिबद्धो भवति, यतश्च प्राणनिबद्धत्वात्पौद्‌गलिककर्मफलमुपभुञ्जान: पुनरप्यन्यै: पौद्‌गलिककर्मभिर्बध्यते, तत: पौद्‌गलिककर्मकार्यत्वात्पौद्‌गलिककर्मकारणत्वाच्च पौद्‌गलिका एव प्राणा निश्चियन्ते ॥१४८॥</font></span><br></font></b><br><br><font color=darkBlue><p>﻿(<font color=DarkSlateGray>१</font>) मोहादिक पौद्गलिक कर्मों से बँधा हुआ होने से जीव प्राणों से संयुक्त होता है और (<font color=DarkSlateGray>२</font>) प्राणों से संयुक्त होने के कारण पौद्‌गलिक कर्मफल को (<font color=DarkSlateGray>मोही-रागी-द्वेषी जीव मोह-राग-द्वेषपूर्वक</font>) भोगता हुआ पुन: भी अन्य पौद्‌गलिक कर्मों से बंधता है, इसलिये (<font color=DarkSlateGray>१</font>) पौद्‌गलिक कर्म के कार्य होने से और (<font color=DarkSlateGray>२</font>) पौद्‌गलिक कर्म के कारण होने से प्राण पौद्‌गलिक ही निश्‍चित होते हैं ॥१४८॥</p></font></td>
    <td id=gatha160-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जीवो णाणणिबद्धो]</b> - जीव रूप कर्ता चार प्राणों से निबद्ध-सम्बद्ध-सहित है । वह कैसा होता हुआ प्राणों से सहित है? <b>[बद्धो]</b> - शुद्धात्मा की प्राप्ति रूप लक्षण मोक्ष से विलक्षण बँधा हुआ उनसे सहित है । मोक्ष से विलक्षण किनसे बँधा है? <b>[मोहादियेहिं कम्मेहिं]</b> - वह मोहनीय आदि कर्मों से बँधा है, इससे ज्ञात होता है कि मोहादि कर्मों से बँधा जीव प्राणों से निबद्ध होता है (<font color=DarkSlateGray>कर्मों के बन्धन से रहित जीव प्राणों से निबद्ध नही होता है</font>) इससे ही ज्ञात होता है कि प्राण पुद्गल कर्म के उदय से उत्पन्न है | इसप्रकार का (<font color=DarkSlateGray>कर्म-बद्ध प्राणनिबद्ध</font>) होता हुआ वह क्या करता है? <b>[उवभुंजदि कम्मफलं]</b> - परम समाधि (<font color=DarkSlateGray>उत्कृष्ट स्वरूपलीनता</font>) से उत्पन्न नित्यानन्द एक लक्षण सुखरूपी अमृत-भोजन को नहीं प्राप्त करता हुआ, कड़वे विष के समान कर्मफल को ही भोगता है । <b>[बज्झदि अण्णेहिं कम्मेहिं]</b> - उन कर्म के फल को भोगता हुआ यह जीव, कर्म से रहित आत्मा से विपरीत, अन्य नवीन कर्मों से बँधता है । जिस कारण कर्मफल को भोगता हुआ नवीन कर्मों से बँधता है, उससे ज्ञात होता है कि प्राण नवीन पुद्गल कर्मों के कारणभूत हैं ॥१६०॥</p></font></td>
      </tbody></table></div>
</body>
</html>
