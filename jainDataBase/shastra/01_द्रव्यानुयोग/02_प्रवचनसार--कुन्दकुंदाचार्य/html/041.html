<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='040.html'><img src='../../../../../images/common/prev.jpg' id=next height=50 width=50/></a>
      <a href='042.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿भूत-भावि सूक्ष्मादि पदार्थों को इन्द्रिय ज्ञान नहीं जानता है</font></div>
    <h3 class=mainTitle align=center><font color=maroon> ﻿अत्थं अक्खणिवदिदं ईहापुव्वेहिं जे विजाणंति (४०)<br>तेसिं परोक्खभूदं णादुमसक्कं ति पण्णत्तं ॥४१॥<br> </font></h3>
  <div class=bottomContainer id=bottomTxt43 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[ये]</b> जो <b>[अक्षनिपतितं]</b> अक्षपतित अर्थात् इन्द्रिय-गोचर <b>[अर्थं]</b> पदार्थ को <b>[ईहापूवैं:]</b> ईहादिक द्वारा <b>[विजानन्ति]</b> जानते हैं, <b>[तेषां]</b> उनके लिये <b>[परोक्षभूतं]</b> परोक्षभूत पदार्थ को <b>[ज्ञातुं]</b> जानना <b>[अशक्यं]</b> अशक्य है <b>[इति प्रज्ञप्तं]</b> ऐसा सर्वज्ञ-देव ने कहा है ॥४०॥<br></div>
    <div class=tikaTopContainer><b><br> टीका : 
    <span id=teeka0 class=gatha041 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha041 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha041-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथेन्द्रियज्ञानस्यैव प्रलीनमनुत्पन्नं च ज्ञातुमशक्यमिति वितर्कयति - <br><br>ये खलु विषयविषयिसन्निपातलक्षणमिन्द्रियार्थसन्निकर्षमधिगम्य क्रमोपजायमानेने-हादिकप्रक्रमेण परिच्छिन्दन्ति, ते किलातिवाहितस्वास्तित्वकालमनुपस्थितस्वास्तित्वकालं वा यथोदितलक्षणस्य ग्राह्यग्राहकसंबंधस्यासंभवत: परिच्छेत्तुं न शक्नुवन्ति ॥४०॥</font></span><br></font></b><br><br><font color=darkBlue><p>﻿विषय और विषयी का <sup>१</sup>सन्निपात जिसका लक्षण (<font color=DarkSlateGray>स्वरूप</font>) है, ऐसे इन्द्रिय और पदार्थ के <sup>२</sup>सन्निकर्ष को प्राप्त करके, जो अनुक्रम से उत्पन्न ईहादिक के क्रम से जानते हैं वे उसे नहीं जान सकते जिसका स्व-अस्तित्व काल बीत गया है तथा जिसका स्व-अस्तित्वकाल उपस्थित नहीं हुआ है क्योंकि (<font color=DarkSlateGray>अतीत-अनागत पदार्थ और इन्द्रिय के</font>) यथोक्त लक्षण (<font color=DarkSlateGray>यथोक्तस्वरूप, ऊपर कहा गया जैसा</font>) <sup>३</sup>ग्राह्यग्राहक सम्बन्ध का असंभव है । </p><br><span class=shortFont><sup>१</sup>सन्निपात = मिलाप; संबंध होना वह <br><sup>२</sup>सन्निकर्ष = सम्बन्ध; समीपता <br><sup>३</sup>इन्द्रियगोचर पदार्थ ग्राह्य है और इन्द्रियाँ ग्राहक हैं</span></font></td>
    <td id=gatha041-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[अत्थं]</b> - घट, पट आदि ज्ञेय पदार्थ । वे ज्ञेय पदार्थ कैसे हैं ? <b>[अक्खणिवदिदं]</b> - इन्द्रियों से सम्बन्धित वे पदार्थ हैं । इसप्रकार के पदार्थ को <b>[ईहापुब्व्वेहिं जे विजाणंति]</b> - जो पुरुष अवग्रह, ईहा, अवाय, धारणा आदि क्रम से वास्तव में जानते हैं । <b>[तेसिं परोक्खभूदं]</b> - उनका वह ज्ञान परोक्ष होता हुआ <b>[णादुमसक्कं ति पण्णत्तं]</b> - सूक्ष्मादि पदार्थों को जानने में असमर्थ है - ऐसा कहा है । वह परोक्ष ज्ञान उनको जानने में असमर्थ है - ऐसा किनने कहा है? ऐसा ज्ञानियों ने कहा है । </p><br><p>वह इसप्रकार - नेत्र आदि इन्द्रियाँ घट, पट आदि पदार्थो के निकट जाकर बाद में पदार्थ को जानती हैं - ऐसा सन्निकर्ष का लक्षण नैयायिक मत में कहा गया है । अथवा संक्षेप से, इन्द्रिय और पदार्थ का सम्बन्ध ही सन्निकर्ष है, और वही प्रमाण है । और वह सन्निकर्ष आकाशादि अमूर्तिक पदार्थों में, दूर देशवतीं मेरु आदि पदार्थों मे, दूर कालवर्ती राम-रावणादि में, स्वभाव से अदृश्य भूतादि में, उसी प्रकार अत्यंत सूक्ष्म परकीय मनोवृत्ति तथा पुद्गल परमाणु आदि में प्रवृत्ति नही करता । सन्निकर्ष इन विषयों में प्रवृत्ति क्यों नही करता ? इन्द्रियों से स्थूल विषय और मूर्तिक विषय मात्र ज्ञात होने के कारण इन विषयों मे सन्निकर्ष प्रवृत्ति नहीं करता । इस कारण इन्द्रिय ज्ञान से सर्वज्ञ नही होते हैं ।</p><br><p>इसलिये ही अतीन्द्रिय ज्ञान की उत्पत्ति के कारणभूत, रागादि विकल्प रहित, स्वसंवेदन ज्ञान को छोड़कर जो पंचेन्द्रिय-सुख के साधनभूत इन्द्रिय ज्ञान में और विविध इच्छाओं के विकल्प-जालरूप मानस ज्ञान में स्नेह करते हैं, वे सर्वज्ञ-पद प्राप्त नहीं करते - यह गाथा का अभिप्राय है ।</p></font></td>
      </tbody></table></div>
</body>
</html>
