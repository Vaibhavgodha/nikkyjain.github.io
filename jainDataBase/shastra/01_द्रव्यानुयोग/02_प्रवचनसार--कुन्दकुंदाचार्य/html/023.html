<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='022.html'><img src='../../../../../images/common/prev.jpg' id=next height=50 width=50/></a>
      <a href='024.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अतीन्द्रिय ज्ञानरूप परिणमित होने से ही इन भगवान को कुछ भी परोक्ष नहीं है</font></div>
    <h3 class=mainTitle align=center><font color=maroon> ﻿णत्थि परोक्खं किंचि वि समंत सव्वक्खगुणसमिद्धस्स (२२)<br>अक्खातीदस्स सदा सयमेव हि णाणजादस्स ॥२३॥<br> </font></h3>
  <div class=bottomContainer id=bottomTxt26 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[सदा अक्षातीतस्य]</b> जो सदा इन्द्रियातीत हैं, <b>[समन्तत: सर्वाक्षगुण-समृद्धस्य]</b> जो सर्व ओर से (<font color=DarkSlateGray>सर्व आत्म-प्रदेशों से</font>) सर्व इन्द्रिय गुणों से समृद्ध हैं <b>[स्वयमेव हि ज्ञानजातस्य]</b> और जो स्वयमेव ज्ञानरूप हुए हैं, उन केवली भगवान को <b>[किंचित् अपि]</b> कुछ भी <b>[परोक्ष नास्ति]</b> परोक्ष नहीं है ॥२२॥<br></div>
    <div class=tikaTopContainer><b><br> टीका : 
    <span id=teeka0 class=gatha023 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha023 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha023-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथास्य भगवतोऽतीन्द्रियज्ञानपरिणतत्वादेव न किंचित्परोक्षं भवतीत्यभिप्रैति -<br><br>अस्य खलु भगवत: समस्तावरणक्षयक्षण एव सांसारिकपरिच्छित्तिनिष्पत्तिबलाधान-हेतुभूतानि प्रतिनियतविषयग्राहीण्यक्षाणि तैरतीतस्य, स्पर्शरसगन्धवर्णशब्दपरिच्छेदरूपै: समरसतया समन्तत: सर्वैरेवेन्द्रियगुणै: समृद्धस्य, स्वयमेव सामस्त्येन स्वपरप्रकाशनक्षममनश्वरं लोकोत्तरज्ञानजातस्य, अक्रमसमाक्रान्तसमस्तद्रव्यक्षेत्रकालभावतया न किंचनापि परोक्षमेव स्यात्‌ ॥२२॥</font></span><br></font></b><br><br><font color=darkBlue><p>﻿समस्त आवरण के क्षय के क्षण ही जो (<font color=DarkSlateGray>भगवान</font>) सांसारिक ज्ञान को उत्पन्न करने के बल को कार्यरूप देने में हेतुभूत ऐसी अपने-अपने निश्चित विषयों को ग्रहण करने वाली इन्द्रियों से अतीत हुए हैं, जो स्पर्श, रस, गंध, वर्ण और शब्द के ज्ञानरूप सर्व इन्द्रिय-गुणों के द्वारा सर्व ओर से समरसरूप से समृद्ध हैं (<font color=DarkSlateGray>अर्थात् जो भगवान स्पर्श, रस, गंध, वर्ण तथा शब्द को सर्व आत्म-प्रदेशों से समानरूप से जानते हैं</font>) और जो स्वयमेव समस्तरूप से स्व-पर का प्रकाशन करने में समर्थ अविनाशी लोकोत्तर ज्ञान-रूप हुए हैं, ऐसे इन (<font color=DarkSlateGray>केवली</font>) भगवान को समस्त द्रव्य-क्षेत्र-काल-भाव का अक्रमिक ग्रहण होने से कुछ भी परोक्ष नहीं है ।</p></font></td>
    <td id=gatha023-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब पूर्व गाथा (<font color=DarkSlateGray>बाईसवीं गाथा</font>) में सब प्रत्यक्ष है- ऐसा अन्वय (<font color=DarkSlateGray>अस्ति-विधि</font>) रूप से कथन किया था; यहाँ परोक्ष कुछ भी नहीं है, इसप्रकार उसी अर्थ को व्यतिरेक (<font color=DarkSlateGray>नास्ति-निषेध</font>) रूप से दृढ़ करते है -</p><br><p><b>[णत्थि परोक्खं किंचि वि]</b> - उन भगवान के कुछ भी परोक्ष नहीं है । किस विशेषता वाले उन भगवान के कुछ भी परोक्ष नहीं है? <b>[समंत सव्वक्खगुणसमिद्धस्स]</b> - सभी आत्मप्रदेशों से अथवा पूर्णरूप से स्पर्श, रस, गंध, वर्ण, शब्द की जानकारीरूप सभी इन्द्रियों के गुणों से समृद्ध उन केवली भगवान के कुछ भी परोक्ष नहीं है । तो क्या इन्द्रियसहित केवली के, कुछ भी परोक्ष नहीं है? ऐसा नहीं है । <b>[अक्खातीदस्स]</b> - इन्द्रिय व्यापार से रहित केवली के, कुछ भी परोक्ष नहीं है । </p><br><p>अथवा दूसरा व्याख्यान- जो ज्ञान से व्याप्त होता है, जानता है; वा आत्मा है; उस आत्मा के गुणों से समृद्ध इन्द्रिय व्यापार से रहित केवली भगवान के कुछ भी परोक्ष नहीं हैं । <b>[सदा]</b> - हमेशा ही उन्हें कुछ भी परोक्ष नहीं हैं । वे केवली भगवान किस विशेषता वाले हैं? <b>[सयमेव हि णाणजादस्स]</b> - स्वयं ही वास्तव में क्येलज्ञानरूप से परिणत उन केवली भगवान के कुछ भी परोक्ष नहीं है । </p><br><p>वह इसप्रकार-अतीन्द्रिय स्वभावी परमात्मा से विपरीत क्रम से प्रवृति की कुारणभूत इन्द्रियों से रहित तीनलोक, तीनकालवतीं समस्त पदार्थों को एक साथ जानने में समर्थ, अविनाशी, अखण्ड एक प्रतिभासमय (<font color=DarkSlateGray>ज्योतिस्वरूप</font>) केवलज्ञानरूप से परिणत उन भगवान के कुछ भी परोंक्ष नहीं है – यह भाव है |</p><br><p>इसप्रकर केवली के सभी प्रत्यक्ष है- इस कथनरूप से प्रथम स्थल में दो गाथायें पूर्ण हुई ।</p></font></td>
      </tbody></table></div>
</body>
</html>
