<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='281.html'><img src='../../../../../images/common/prev.jpg' id=next height=50 width=50/></a>
      <a href='283.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, उत्तम संसर्ग करना चाहिये; ऐसा उपदेश देते हैं - </font></div>
    <h3 class=mainTitle align=center><font color=maroon> ﻿तम्हा समं गुणादो समणो समणं गुणेहिं वा अहियं (२७०)<br>अधिवसदु तम्हि णिच्चं इच्छदि जदि दुक्खपरिमोक्खं ॥२८२॥<br> </font></h3>
  <div class=bottomContainer id=bottomTxt273 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[तस्मात्]</b> (<font color=DarkSlateGray>लौकिकजन के संग से संयत भी असंयत होता है</font>) इसलिये <b>[यदि]</b> यदि <b>[श्रमण:]</b> श्रमण <b>[दुःखपरिमोक्षम् इच्छति]</b> दुःख से परिमुक्त होना चाहता हो तो वह <b>[गुणात्‌समं]</b> समान गुणों वाले श्रमण के <b>[वा]</b> अथवा <b>[गुणै: अधिकं श्रमणं तत्र]</b> अधिक गुणों वाले श्रमण के संग में <b>[नित्यम्]</b> सदा <b>[अधिवसतु]</b> निवास करो । <br></div>
    <div class=tikaTopContainer><b><br> टीका : 
    <span id=teeka0 class=gatha282 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha282 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha282-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ सत्संगं विधेयत्वेन दर्शयति -<br><br>यत: परिणामस्वभावत्वेनात्मन: सप्तार्चि:संगतं तोयमिवावश्यंभाविविकारत्वाल्लौकिक- संगात्संयतोऽप्यसंयत एव स्यात्‌, ततो दु:खमोक्षार्थिना गुणै: समोऽधिको वा श्रमण: श्रमणेन नित्यमेवाधिवसनीय: तथास्य शीतापवरककोणनिहितशीततोयवत्समगुणसंङ्गात्‌गुणरक्षा शीत-तरतुहिनर्शकरासंपृक्तशीततोयवत्‌ गुणाधिकसंगात्‌ गुणवृद्धि: ॥२७०॥</font></span><br></font></b><br><br><font color=darkBlue><p>﻿आत्मा परिणामस्वभाव वाला है इसलिये अग्नि के संग में रहे हुए पानी की भाँति (<font color=DarkSlateGray>संयत के भी</font>) लौकिकसंग से विकार अवश्यंभावी होने से संयत भी असंयत ही हो जाता है । इसलिये दुःखमोक्षार्थी (<font color=DarkSlateGray>दुःखों से मुक्ति चाहने वाले</font>) श्रमण को (<font color=DarkSlateGray>१</font>) समान गुण वाले श्रमण के साथ अथवा (<font color=DarkSlateGray>२</font>) अधिक गुण वाले श्रमण के साथ सदा ही निवास करना चाहिये । इस प्रकार उस श्रमण के (<font color=DarkSlateGray>१</font>) शीतल घर के कोने में रखे हुए शीतल पानी की भाँति समान गुणवाले की संगति से गुण रक्षा होती है और (<font color=DarkSlateGray>२</font>) अधिक शीतल हिम (<font color=DarkSlateGray>बरफ</font>) के संपर्क में रहनेवाले शीतल पानी की भांति अधिक गुण वाले के संग से गुणवृद्धि होती है ॥२७०॥</p><br><p>(<font color=DarkSlateGray>अब श्‍लोक द्वारा यह कहते हैं कि श्रमण क्रमश: परम निवृत्ति को प्राप्त करके शाश्वत ज्ञानानन्दमयदशा का अनुभव करो:-</font>)</p><br><p>इत्यध्यास्य शुभोपयोगजनितां कान्चित्प्रवृत्तिं यति:</p><br><p>सम्यक संयमसौष्ठवेन परमां क्रामन्निवृत्तिं क्रमात</p><br><p>हेलाक्रान्त-समस्त-वस्तु-विसर-प्रस्तार-राम्योदयां</p><br><p>ज्ञानानन्दमयीं दशामनुभवत्वेकान्तात: शास्व्तीम ॥१७॥</p><br><p><b>अर्थ :</b> इस प्रकार शुभोपयोगजनित किंचित् प्रवृत्ति का सेवन करके यति सम्यक् प्रकार से संयम के सौष्ठव (<font color=DarkSlateGray>श्रेष्ठता, सुन्दरता</font>) से क्रमश: परम निवृत्ति को प्राप्त होता हुआ; जिसका रम्य उदय समस्त वस्तुसमूह के विस्तार को लीलामात्र से प्राप्त हो जाता है (<font color=DarkSlateGray>जान लेता है</font>) ऐसी शाश्‍वती ज्ञानानन्दमयी दशा का एकान्तत: (<font color=DarkSlateGray>केवल, सर्वथा, अत्यन्त</font>) अनुभव करो ।</p><br><p>* इस प्रकार शुभोपयोग-प्रज्ञापन पूर्ण हुआ । *</p></font></td>
    <td id=gatha282-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[तम्हा]</b> जिस कारण हीन संसर्ग से गुणों की हानि होती है, उस कारण अधिवसदु-निवास करें-रहें । कर्तारूप वे कौन रहें? <b>[समणो]</b> मुनिराज रहें । वे कहां रहें? <b>[तम्हि]</b> उस आधारभूत में वे रहें । <b>[ण्च्चिं]</b> हमेशा-सभी कालों में रहें । उस आधारभूत किसमें रहें? <b>[समणं]</b> मुनिसंघ में रहें । यहाँ लक्षण- व्याकरण नियम के कारण, अधिकरण के अर्थ में कर्म कारक का प्रयोग हुआ है । वे कैसे श्रमण संघ में रहें? <b>[समं]</b> वे समान श्रमण संघ में रहें । किस में समान संघ में रहें? <b>[गुणादो]</b> बहिरंग और अन्तरंग रत्नत्रय लक्षण गुणों से समान संघ में रहें । और वे कैसे संघ में रहें? <b>[अहियं वा]</b> अथवा अपने से अधिक में रहें । किनसे अधिक में रहें? <b>[गुणेहिं]</b> मूलोत्तर गुणों द्वारा अपने से अधिक साधु संघ में रहें । यदि क्या तो इन में रहें? <b>[इच्छदि जदि]</b> यदि चाहते हैं तो इन में रहें । क्या चाहते ? <b>[दुक्खपरिमोक्खं]</b> अपने आत्मा से उत्पन्न सुख से विलक्षण नारक आदि दुःखों से पूर्णत: मोक्ष-दु:ख परिमोक्ष चाहते हैं तो इन में रहें ।  </p><br><p>अब यहाँ विस्तार करते हैं- जैसे अग्नि के संयोग से, जल का शीतलगुण नष्ट होता है, व्यावहारिक मनुष्यों के संसर्ग से, मुनिराज का संयम गुन नष्ट होता है- ऎसा जानकर मुनिराज रूप कर्ता, समान गुण अथवा अधिक गुण सम्पन्न मुनिराज का आश्रय लेते हैं; तब, जैसे ठंडे बर्तन सहित (<font color=DarkSlateGray>में रखे हुये</font>) ठंडे जल के ठंडे गुण की रक्षा होती है, उसीप्रकार समान गुणों के संसर्ग से, उन मुनि के गुणों की रक्षा होती है । और जैसे कपूर, शक्कर आदि ठंडे द्रव्य डालने से उस जल के ठंडे गुण में वृद्धि होती है; उसीप्रकार निश्चय-व्यवहार रत्नत्रयरूप गुणों में अधिक के संसर्ग से उनके गुणों में वृद्धि होती है- ऐसा गाथा का अर्थ है ॥२८२॥</p></font></td>
      </tbody></table></div>
</body>
</html>
