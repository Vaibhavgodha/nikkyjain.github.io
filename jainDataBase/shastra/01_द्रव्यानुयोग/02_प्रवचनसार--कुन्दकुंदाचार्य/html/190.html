<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='189.html'><img src='../../../../../images/common/prev.jpg' id=next height=50 width=50/></a>
      <a href='191.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, ऐसा बतलाते हैं कि द्रव्यबंध का हेतु भावबंध है </font></div>
    <h3 class=mainTitle align=center><font color=maroon> ﻿सपदेसो सो अप्पा तेसु पदेसेसु पोग्गला काया (१७८)<br>पविसंति जहाजोग्गं चिट्ठंति हि जंति बज्झंति ॥१९०॥<br> </font></h3>
  <div class=bottomContainer id=bottomTxt188 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[सः आत्मा]</b> वह आत्मा <b>[सप्रदेश:]</b> सप्रदेश है; <b>[तेषु प्रदेशेषु]</b> उन प्रदेशों में <b>[पुद्गला: काया:]</b> पुद्‌गलसमूह <b>[प्रविशन्ति]</b> प्रवेश करते हैं, <b>[यथायोग्य तिष्ठन्ति]</b> यथायोग्य रहते हैं, <b>[यान्ति]</b> जाते हैं, <b>[च]</b> और <b>[बध्यन्ते]</b> बंधते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha190 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha190 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha190-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ द्रव्यबन्धस्य भावबन्धहेतुकत्वमु-ज्जीवयति -<br><br>अयमात्मा लोकाकाशतुल्यासंख्येयप्रदेशत्वात्सप्रदेश: । अथ तेषु तस्य प्रदेशेषु कायवाङ्‌मनोवर्गणालम्बन: परिस्पन्दो यथा भवति तथा कर्मपुद्‌गलकाया: स्वयमेव परिस्पन्दवन्त: प्रविशन्त्यपि तिष्ठन्त्यपि गच्छन्त्यपि च । अस्ति चेज्जीवस्य मोहरागद्वेषरूपो भावो बध्यंतेऽपि च । ततोऽवधार्यते द्रव्यबन्धस्य भावबन्धो हेतु: ॥१७८॥</font></span><br></font></b><br><br><font color=darkBlue><p>﻿यह आत्मा लोकाकाशतुल्य असंख्यप्रदेशी होने से सप्रदेश है । उसके इन प्रदेशों में कायवर्गणा, वचनवर्गणा और मनोवर्गणा का आलम्बन वाला परिस्पन्द (<font color=DarkSlateGray>कम्पन</font>) जिस प्रकार से होता है, उस प्रकार से कर्मपुद्‌गल के समूह स्वयमेव परिस्पन्द वाले होते हुए प्रवेश भी करते हैं, रहते भी हैं, और जाते भी हैं; और यदि जीव के मोह-राग-द्वेषरूप भाव हों तो बंधते भी हैं । इसलिये निश्‍चित होता है कि द्रव्यबंध का हेतु भावबंध है ॥१७८॥</p></font></td>
    <td id=gatha190-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[सपदेसो सो अप्पा]</b> प्रथम तो वह प्रसिद्ध आत्मा लोकाकाश प्रमाण असंख्यात प्रदेशी होने से सप्रदेश है । <b>[तेसु पदेसेसु पोग्गला काया]</b> उन प्रदेशों में कर्म वर्गणा के योग्य पुद्गल समूह-रूप कर्ता <b>[ पविसंति]</b> प्रवेश करते हैं । उनमें कैसे प्रवेश करते हैं ? <b>[जहाजोग्गं]</b> मन-वचन-काय वर्गणा के अवलम्बन तथा वीर्यान्तराय के क्षयोपशम से उत्पन्न आत्मप्रदेशों में परिस्पन्द लक्षण योग के अनुसार, यथायोग्य प्रवेश करते हैं । मात्र प्रवेश नहीं करते, वरन् <b>[चिट्ठंति हि]</b> प्रवेश के बाद वास्तव में अपनी स्थिति के समय तक रहते हैं । मात्र रहते नहीं हैं ? अपितु <b>[जन्ति]</b> अपने उदयकाल को प्राप्तकर फल देकर चले जाते हैं । <b>[बज्झंति]</b> तथा केवल-ज्ञान आदि अनन्त चतुष्टय की प्रगटता-रूप मोक्ष से विपरीत बंध के कारण रागादिक को प्राप्त-कर पुन: द्रव्य-बन्ध-रूप से बँधते हैं । </p><br><p>इससे यह निश्चय हुआ, कि रागादि परिणाम ही द्रव्यबन्ध के कारण हैं ।</p><br><p>अथवा दूसरा विशेष कथन -- प्रवेश करते हैं अर्थात् प्रदेश बंध, ठहरते हैं अर्थात् स्थिति बंध, फल देकर चले जाते हैं अर्थात् अनुभाग बन्ध और बँधते हैं अर्थात् प्रकृति बंध -- इसप्रकार बंध के चार भेद इन चार शब्दों दारा कहे गये हैं ॥१९०॥ </p><br><p>इसप्रकार तीन प्रकार के बन्ध की मुख्यता से दो गाथाओं द्वारा तीसरा स्थल पूर्ण हुआ ।</p></font></td>
      </tbody></table></div>
</body>
</html>
