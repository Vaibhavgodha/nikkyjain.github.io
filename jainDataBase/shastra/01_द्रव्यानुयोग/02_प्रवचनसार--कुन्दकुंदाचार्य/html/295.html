<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='294.html'><img src='../../../../../images/common/prev.jpg' id=next height=50 width=50/></a>
      <a href='296.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, (इस गाथा में भी) कारण-विपरीतता और फल-विपरीतता ही बतलाते हैं --</font></div>
    <h3 class=mainTitle align=center><font color=maroon> ﻿अविदिदपरमत्थेसु य विसयकसायाधिगेसु पुरिसेसु (२५७)<br>जुट्ठं कदं व दत्तं फलदि कुदेवेसु मणुवेसु ॥२९५॥<br> </font></h3>
  <div class=bottomContainer id=bottomTxt286 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अविदितपरमार्थेषु]</b> जिन्होंने परमार्थ को नहीं जाना है, <b>[च]</b> और <b>[विषयकषायाधिकेषु]</b> जो विषय-कषाय में अधिक हैं, <b>[पुरुषेषु]</b> ऐसे पुरुषों के प्रति <b>[जुष्टं कृतं वा दत्तं]</b> सेवा, उपकार या दान <b>[कुदेवेषु मनुजेषु]</b> कुदेवरूप में और कुमनुष्यरूप में <b>[फलति]</b> फलता है । <br></div>
    <div class=tikaTopContainer><b><br> टीका : 
    <span id=teeka0 class=gatha295 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha295 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha295-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ कारणवैपरीत्यफलवैपरीत्ये एव व्याख्याति -<br><br>यानि हि छद्मस्थव्यवस्थापितवस्तूनि कारणवैपरीत्यं, ते खलु शुद्धात्मपरिज्ञानशून्यतयान- वाप्तशुद्धात्मवृत्तितया चाविदितपरमार्था विषयकषायाधिका: पुरुषा: तेषु शुभोपयोगात्मकानां जुष्टोपकृतदत्तनां या केवलपुण्यापसदप्राप्ति: फलवैपरीत्यं, तत्कुदेवमनुजत्वम्‌ ॥२५७॥</font></span><br></font></b><br><br><font color=darkBlue><p>﻿जो छद्मस्थस्थापित वस्तुयें हैं वे कारणविपरीतता हैं; वे (<font color=DarkSlateGray>विपरीत कारण</font>) वास्तव में (<font color=DarkSlateGray>१</font>) शुद्धात्मज्ञान से शून्यता के कारण, ‘परमार्थ के अजान’ और (<font color=DarkSlateGray>२</font>) शुद्धात्मपरिणति को प्राप्त न करने से विषयकषाय में अधिक ऐसे पुरुष हैं । उनके प्रति शुभोपयोगात्मक जीवों को—सेवा, उपकार या दान करने वाले जीवों को—जो केवल पुण्यापसद की प्राप्ति वह फलविपरीतता है; वह (<font color=DarkSlateGray>फल</font>) कुदेवमनुष्यत्व है ॥२५७॥</p></font></td>
    <td id=gatha295-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[फलदि]</b> फलता है । किसरूप में फलता है? <b>[कुदेवेसु मणुवेसु]</b> कुत्सित देवी-मनुष्यों के रूप में फलता है । क्या करना फलता है ? <b>[जुट्ठं]</b> सेवा करना, <b>[कदं वा]</b> कुछ भी वैयावृत्ति आदि करना, अथवा <b>[दत्तं]</b> कुछ भी आहार आदि देना कुदेवादि रूप मे फलता है । ये सब किनके प्रति करने से, इस रूप फलते हैं ? <b>[पुरिसेसु]</b> ये सब पुरुषरूप पात्रों के प्रति करने से, ऐसे फलते हैं । किस विशेषता वाले पुरुष-पात्रों मे करने से फलते हैं? <b>[अविदिदपरमत्थेसु य]</b> परमार्थ से अजानकार-परमात्मतत्त्व के श्रद्धान-ज्ञान से रहित पुरुषों में करने से फलते हैं । और किस स्वरूप वाले पुरुष में, करने से इस रूप में फलते हैं ? <b>[विसयहसायाधिगेसु]</b> विषय-कषायों में अधिक-विषय-कषायों के अधीन होने से, विषय-कषाय रहित शुद्धात्मस्वरूप की भावना से रहित पुरुषों में, ये सब करने से, वे कुदेवादि रूप में फलते हैं ॥२९५॥</p></font></td>
      </tbody></table></div>
</body>
</html>
