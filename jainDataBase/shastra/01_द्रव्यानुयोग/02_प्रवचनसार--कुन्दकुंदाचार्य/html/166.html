<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='165.html'><img src='../../../../../images/common/prev.jpg' id=next height=50 width=50/></a>
      <a href='167.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब, आत्मा का अन्य द्रव्य के साथ संयुक्तपना होने पर भी अर्थ निश्रायक अस्तित्व को स्व-पर विभाग के हेतु के रूप में समझाते हैं </font></div>
    <h3 class=mainTitle align=center><font color=maroon> ﻿तं सब्भावणिबद्धं दव्वसहावं तिहा समक्खादं (१५४)<br>जाणदि जो सवियप्पं ण मुहदि सो अण्णदवियम्हि ॥१६६॥<br> </font></h3>
  <div class=bottomContainer id=bottomTxt164 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः]</b> जो जीव <b>[तं]</b> उस (<font color=DarkSlateGray>पूर्वोक्त</font>) <b>[सद्‌भावनिबद्धं]</b> अस्तित्व निष्पन्न, <b>[त्रिधा समाख्यातं]</b> तीन प्रकार से कथित, <b>[सविकल्पं]</b> भेदों वाले <b>[द्रव्यस्वभावं]</b> द्रव्यस्वभाव को <b>[जानाति]</b> जानता है, <b>[सः]</b> वह <b>[अन्यद्रव्ये]</b> अन्य द्रव्य में <b>[न मुह्यति]</b> मोह को प्राप्त नहीं होता ।<br></div>
    <div class=tikaTopContainer><b><br> टीका : 
    <span id=teeka0 class=gatha166 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha166 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha166-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथात्मनोऽन्यद्रव्यसंकीर्णत्वेऽप्यर्थनिश्चायकमस्तित्वं स्वपरविभावहेतुत्वेनोद्योतयति -<br><br>यत्खलु स्वलक्षणभूतं स्वरूपास्तित्वमर्थनिश्चायकमाख्यातं स खलु द्रव्यस्य स्वभाव एव, सद्भावनिबद्धत्वाद्‌द्रव्यस्वभावस्य । यथासौ द्रव्यस्वभावो द्रव्यगुणपर्यायत्वेन स्थित्यु-त्पादव्ययत्वेन च त्रितयीं विकल्पभूमिकामधिरूढ: परिज्ञायमान: परद्रव्ये मोहमपोह्य स्वपर-विभागहेतुर्भवति; तत: स्वरूपास्तित्वमेव स्वपरविभागसिद्धये प्रतिपदमवधार्यम्‌ ।<br>तथा हि -  यच्चेतनत्वान्वयलक्षणं द्रव्यं, यश्चेतनाविशेषत्वलक्षणो गुणो, यश्चेतनत्व-व्यतिरेकलक्षण: पर्यायस्तत्त्रयात्मकं, या पूर्वोत्तरव्यतिरेकस्पर्शिना चेतनत्वेन स्थितिर्यावुत्तर  पूर्वव्यतिरेकत्वेन चेतनस्योत्पादव्ययौ तत्त्रयात्मकं च स्वरूपास्तित्वं यस्य नु स्वभावोऽहं स खल्वयमन्य: । यच्चाचेतनत्वान्वयलक्षणं द्रव्यं, योऽचेतनाविशेषत्वलक्षणो गुणो, योऽचेतनत्वव्यतिरेकलक्षण:  पर्यायस्तत्त्रयात्मकं, या पूर्वोत्तरव्यतिरेकस्पर्शिनाचेतनत्वेन  स्थितिर्यावुत्तरपूर्वव्यतिरेकत्वेनाचेतनास्योत्पादव्ययौ तत्त्रयात्मकं च स्वरूपास्तित्वम्‌ यस्य तु स्वभाव: पुद्‌गलस्य स खल्वयमन्य: । नास्ति मे मोहोऽस्ति स्वपरविभाग: ॥१५४॥</font></span><br></font></b><br><br><font color=darkBlue><p>﻿जो, द्रव्य को निश्‍चित करने वाला, स्वलक्षणभूत स्वरूपअस्तित्व कहा गया है वह वास्तव में द्रव्य का स्वभाव ही है; क्योंकि द्रव्य का स्वभाव अस्तित्वनिष्‍पन्न (<font color=DarkSlateGray>अस्तित्व का बना हुआ</font>) है । द्रव्य-गुण-पर्यायरूप से तथा ध्रौव्य-उत्पाद-व्ययरूप से त्रयात्मक भेदभूमि‍का में आरूढ़ ऐसा यह द्रव्यस्वभाव ज्ञात होता हुआ, परद्रव्य के प्रति मोह को दूर करके स्व-पर के विभाग का हेतु होता है, इसलिये स्वरूपअस्तित्व ही स्व-पर के विभाग की सिद्धि के लिये पद-पद पर अवधारि‍त करना (<font color=DarkSlateGray>लक्ष्य में लेना</font>) चाहिये । वह इस प्रकार है—</p><br><p>    (<font color=DarkSlateGray>१</font>) चेतनत्व का अन्वय जिसका लक्षण है ऐसा जो द्रव्य, (<font color=DarkSlateGray>२</font>) चेतनाविशेषत्व (<font color=DarkSlateGray>चेतना का विशेषपना</font>) जिसका लक्षण है ऐसा जो गुण, और (<font color=DarkSlateGray>३</font>) चेतनत्व का व्यतिरेक जिसका लक्षण है ऐसी जो पर्याय—यह त्रयात्मक (<font color=DarkSlateGray>ऐसा स्वरूप—अस्तित्व</font>), तथा (<font color=DarkSlateGray>१</font>) पूर्व और उत्तर व्यतिरेक को स्पर्श करने वाले चेतनत्वरूप से जो ध्रौव्य और (<font color=DarkSlateGray>२-३</font>) चेतन के उत्तर तथा पूर्व व्यतिरेकरूप से जो उत्पाद और व्यय,—यह त्रयात्मक (<font color=DarkSlateGray>ऐसा</font>) स्वरूप-अस्तित्व जिसका स्वभाव है ऐसा मैं वास्तव में यह अन्य हूँ, (<font color=DarkSlateGray>अर्थात् मैं पुद्‌गल से ये भिन्न रहा</font>) । और (<font color=DarkSlateGray>१</font>) अचेतनत्व का अन्वय जिसका लक्षण है ऐसा जो द्रव्य, (<font color=DarkSlateGray>२</font>) अचेतना विशेषत्व जिसका लक्षण है ऐसा जो गुण और (<font color=DarkSlateGray>३</font>) अचेतनत्व का व्यतिरेक जिसका लक्षण है ऐसी जो पर्याय,—यह त्रयात्मक (<font color=DarkSlateGray>ऐसा स्वरूपअस्तित्व</font>) तथा (<font color=DarkSlateGray>१</font>) पूर्व और उत्तर व्यतिरेक को स्पर्श करने वाले अचेतनत्वरूप से जो ध्रौव्य और (<font color=DarkSlateGray>२-३</font>) अचेतन के उत्तर तथा पूर्व व्यतिरेकरूप से जो उत्पाद और व्यय,—यह त्रयात्मक स्वरूपअस्तित्व जिस पुद्‌गल का स्वभाव है वह वास्तव में (<font color=DarkSlateGray>मुझसे</font>) अन्य है । (<font color=DarkSlateGray>इसलिये</font>) मुझे मोह नहीं है; स्वपर का विभाग है ॥१५४॥</p></font></td>
    <td id=gatha166-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जाणदि]</b> - जानता है । <b>[जो]</b> - जो - कर्ता । जो किसे जानता है? <b>[तं]</b> - उस पहले कहे हुये <b>[दव्वसहावं]</b> - परमात्म-द्रव्य के स्वभाव को जानता है । वह परमात्म-द्रव्य किस विशेषता वाला है? <b>[सब्भाववणिबद्धं]</b> - स्वभाव अर्थात् स्वरूप-सत्ता उसमें निबद्ध - उसके आधीन - उसमें ही तन्मयरूप सद्भाव-निबद्ध है । वह और भी किस विशेषतावाला है? <b>[तिहा समक्खादं]</b> - वह तीन प्रकार से कहा गया है । केवलज्ञानादि गुण, सिद्धत्व आदि विशुद्ध पर्यायें, और उन दोनों के आधारभूत परमात्म-द्रव्यत्व - इस प्रकार कहे गये लक्षण वाले तीन स्वरूप, और वैसे ही शुद्ध उत्पाद-व्यय-धौव्य - तीन स्वरूप सहित जो पहले कहा हुआ स्वरूपास्तित्व; उसके द्वारा अच्छी तरह से आख्यात है - कहा गया है - प्रतिपादित किया गया है । और वह आत्मा का स्वभाव कैसा है? <b>[सविप्पं]</b> - सविकल्प - पहले कहे गये द्रव्य-गुण-पर्याय रूप से भेद सहित है ।</p><br><p>जो इसप्रकार आत्मा के स्वभाव को जानता है, <b>[ण मुहदि सो अण्णदवियम्हि]</b> - वह अन्य द्रव्य में मोहित नहीं होता है; वह भेदज्ञानी विशुद्ध ज्ञान-दर्शन स्वभावी आत्म-तत्त्व को छोड़कर शरीर, रागादि परद्रव्य में मोह को प्राप्त नहीं होता है - ऐसा अर्थ है ॥१६६॥</p><br><p>इस प्रकार मनुष्य-नारक आदि पर्यायों के साथ परमात्मा के विशेष-भेद कथन रूप से पहले स्थल में तीन गाथायें पूर्ण हुईं ।</p></font></td>
      </tbody></table></div>
</body>
</html>
