<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='129.html'><img src='../../../../../images/common/prev.jpg' id=next height=50 width=50/></a>
      <a href='131.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, जीव की अनवस्थितता का हेतु प्रगट करते हैं </font></div>
    <h3 class=mainTitle align=center><font color=maroon> ﻿तम्हा दु णत्थि कोई सहावसमवट्ठिदो त्ति संसारे (१२०)<br>संसारो पुण किरिया संसरमाणस्स दव्वस्स ॥१३०॥<br> </font></h3>
  <div class=bottomContainer id=bottomTxt132 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿इसलिये संसार में ' स्वभाव में अवस्थित ' ऐसा कोई भी नहीं है और संसार तो संसरण करते हुये (<font color=DarkSlateGray>घूमते हुये जीव</font>) द्रव्य की क्रिया है ।<br></div>
    <div class=tikaTopContainer><b><br> टीका : 
    <span id=teeka0 class=gatha130 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha130 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha130-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ जीवस्यानवस्थितत्वहेतुमुद्योतयति -<br><br>यत: खलु जीवो द्रव्यत्वेनावस्थितोऽपि पर्यायैरनवस्थित:; तत: प्रतीयते न कश्चिदपि संसारे स्वभावेनावस्थित इति । यच्चात्रानवस्थितत्वं तत्र संसार एव हेतु: । तस्य मनुष्यादिपर्याया- त्मकत्वात्‌ स्वरूपेणैव तथाविधत्वात्‌ । अथ यस्तु परिणममानस्य द्रव्यस्य पूर्वोत्तरदशापरित्या-गोपादानात्मक: क्रियाख्य: परिणामास्तत्संसारस्य स्वरूपम्‌ ॥१२०॥</font></span><br></font></b><br><br><font color=darkBlue><p>﻿वास्तव में जीव द्रव्यपने से अवस्थित होने पर भी पर्यायों से अनवस्थित है; इससे यह प्रतीत होता है कि संसार में कोई भी स्वभाव से अवस्थित नहीं है (<font color=DarkSlateGray>अर्थात् किसी का स्वभाव केवल अविचल-एकरूप रहनेवाला नहीं है</font>); और यहाँ जो अनवस्थितता है उसमें संसार ही हेतु है; क्योंकि वह (<font color=DarkSlateGray>संसार</font>) मनुष्यादिपर्यायात्मक है, कारण कि वह स्वरूप से ही वैसा है, (<font color=DarkSlateGray>अर्थात् संसार का स्वरूप ही ऐसा है</font>) उसमें परिणमन करते हुये द्रव्य का पूर्वोत्तरदशा का त्यागग्रहणात्मक ऐसा जो क्रिया नाम का परिणाम है वह संसार का स्वरूप है ॥१२०॥</p></font></td>
    <td id=gatha130-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[तम्हा दु णत्थि कोई सहावसमवट्ठिदो त्ति]</b> इसलिये कोई स्वभाव में समवस्थित नहीं है । जिसकारण पूर्वोक्तप्रकार से मनुष्यादि पर्यायों की नश्वरता का व्याख्यान किया है, उससे ही यह जाना जाता है कि परमानन्द एक लक्षण परमचैतन्य चमत्कारपरिणत शुद्धात्मस्वभाव के समान अवस्थित-नित्य- स्थायी कोई भी नहीं है । कोई भी स्थायी कहाँ नहीं है? <b>[संसारे]</b> संसार से रहित शुद्धात्मा से विपरीत संसार में कोई भी स्थायी नहीं है । संसार का स्वरूप कहते हैं? <b>[संसारो पुण किरिया]</b> और संसार क्रिया है । क्रिया रहित विकल्प रहित शुद्धात्मा की परिणति से विपरीत मनुष्यादि विभाव पर्याय परिणतिरूप क्रिया संसार का स्वरूप है । और वह क्रिया किसके होती है? <b>[संसरमाणस्स जीवस्स]</b> विशुद्ध - ज्ञान-दर्शन स्वभावी मुक्तात्मा से विपरीत घूमते हुये संसारीजीव के वह क्रिया होती है ।</p><br><p>इससे सिद्ध हुआ कि मनुष्यादिपर्यायस्वरूप संसार ही नश्वरता-विनाशीपना में कारण है ॥१३०॥</p></font></td>
      </tbody></table></div>
</body>
</html>
