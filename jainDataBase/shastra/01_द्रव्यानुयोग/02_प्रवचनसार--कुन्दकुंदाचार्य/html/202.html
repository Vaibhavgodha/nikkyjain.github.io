<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='201.html'><img src='../../../../../images/common/prev.jpg' id=next height=50 width=50/></a>
      <a href='203.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब निश्‍चय और व्यवहार का अविरोध बतलाते हैं</font></div>
    <h3 class=mainTitle align=center><font color=maroon> ﻿एसो बंधसमासो जीवाणं णिच्छयेण णिद्दिट्ठो (१८९)<br>अरहंतेहिं जदीणं ववहारो अण्णहा भणिदो ॥२०२॥<br> </font></h3>
  <div class=bottomContainer id=bottomTxt200 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[एष:]</b> यह (<font color=DarkSlateGray>पूर्वोक्त प्रकार से</font>), <b>[जीवानां]</b> जीवों के <b>[बंधसमास:]</b> बंध का संक्षेप <b>[निश्‍चयेन]</b> निश्‍चय से <b>[अर्हद्भि‍:]</b> अर्हन्तभगवान ने <b>[यतीनां]</b> यतियों से <b>[निर्दिष्ट:]</b> कहा है; <b>[व्यवहार:]</b> व्यवहार <b>[अन्यथा]</b> अन्य प्रकार से <b>[भणितः]</b> कहा है । <br></div>
    <div class=tikaTopContainer><b><br> टीका : 
    <span id=teeka0 class=gatha202 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha202 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha202-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथाशुद्धनयादशुद्धात्मलाभ एवेत्यावेदयति -<br><br>यो हि नाम शुद्धद्रव्यनिरूपणात्मकनिश्चयनयनिरपेक्षोऽशुद्धद्रव्यनिरूपणात्मकव्यवहार-नयोपजनितमोह: सन्‌ अहमिदं ममेदमित्यात्मात्मीयत्वेन देहद्रविणादौ परद्रव्ये ममत्वं न जहाति  स खलु शुद्धात्मपरिणतिरूपं श्रामण्याख्यं मार्गं दूरादपहायाशुद्धात्मपरिणतिरूपमुन्मार्गमेव प्रतिपद्यते । अतोऽवधार्यते अशुद्धनयादशुद्धात्मलाभ एव ॥१९०॥</font></span><br></font></b><br><br><font color=darkBlue><p>﻿रागपरिणाम ही आत्मा का कर्म है, वही पुण्य-पापरूप द्वैत है, आत्मा रागपरिणाम का ही कर्ता है, उसी का ग्रहण करने वाला है और उसी का त्याग करने वाला है;—यह, शुद्धद्रव्य का निरूपणस्वरूप निश्‍चयनय है । और जो पुद्‌गलपरिणाम आत्मा का कर्म है, वही पुण्य-पापरूप द्वैत है, आत्मा पुद्‌गलपरिणाम का कर्ता है, उसका ग्रहण करने वाला और छोड़ने वाला है;—यह नय वह अशुद्धद्रव्य का निरूपणस्वरूप व्यवहारनय है । यह दोनों (<font color=DarkSlateGray>नय</font>) हैं; क्योंकि शुद्धरूप और अशुद्धरूप—दोनों प्रकार से द्रव्य की प्रतीति की जाती है । किन्तु यहाँ निश्‍चयनय साधकतम (<font color=DarkSlateGray>उत्कृष्ट साधक</font>) होने से ग्रहण किया गया है; (<font color=DarkSlateGray>क्योंकि</font>) साध्य के शुद्ध होने से द्रव्य के शुद्धत्व का द्योतक (<font color=DarkSlateGray>प्रकाशक</font>) होने से निश्‍चयनय ही साधकतम है, किन्तु अशुद्धत्व का द्योतक व्यवहारनय साधकतम नहीं है ॥१८९॥</p></font></td>
    <td id=gatha202-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[एसो बंधसमासो]</b> यह बन्ध का संक्षेप है । यह पहले कहे हुए अनेक प्रकार की रागादि परिणति-रूप बन्ध का संक्षेप है । यह परिणति-रूप बन्ध का संक्षेप किनका है? <b>[जीवाणं]</b> यह जीवों के बन्ध का संक्षेप है । <b>[णिच्छयेण णिद्दिट्ठो]</b> निश्चय नय से ऐसा कहा गया है । यह, कर्ता-भूत किनके द्वारा कहा गया है? <b>[अरहंतेहिं]</b> अरहन्त निर्दोषी-परमात्मा द्वारा कहा गया है । उनके द्वारा, किनके लये कहा गया है ? <b>[जदीणं]</b> जितेन्द्रिय होने से शुद्धात्म-स्वरूप में प्रयत्नशील गणधर-देव आदि यतियों (<font color=DarkSlateGray>आचार्य, उपाध्याय, साधुओं</font>) के लिये कहा गया है । <b>[ववहारो]</b> द्रव्य-कर्म-रूप व्यवहार बन्ध <b>[अण्णहा भणिदो]</b> निश्चयनय की अपेक्षा व्यवहार नय से अन्य प्रकार कहा गया है ।</p><br><p>दूसरी बात यह है कि आत्मा रागादि को ही करता है और उसे ही भोगता है -- ऐसा यह निश्चयनय का लक्षण है । और यह निश्चयनय द्रव्य-कर्मबन्ध के प्रतिपादक असद्भूत-व्यवहारनय की अपेक्षा शुद्ध-द्रव्य का निरूपण करने के स्वभाव-वाला विवक्षित निश्चयनय और उसीप्रकार अशुद्ध-निश्चय कहलाता है । आत्मा, द्रव्यकर्म को करता है और भोगता है -- ऐसे अशुद्ध-द्रव्य का निरूपण करने वाला असद्भूत-व्यवहारनय कहलाता है । इस- प्रकार यह दो नय हैं । परन्तु यहाँ निश्चयनय उपादेय है, असद्भूत व्यवहारनय उपादेय नही है ।</p><br><p>यहाँ प्रश्न है कि रागादि को, आत्मा करता है और भोगता है -- ऐसे लक्षणवाला निश्चय नय कहा; वह उपादेय कैसे है? इसका उत्तर कहते हैं -- रागादि को ही आत्मा करता है और द्रव्य-कर्म को नहीं करता है, रागादि ही बन्ध के कारण हैं -- ऐसा जब जीव जानता है, तब राग-द्वेष आदि विकल्प-जाल को छोड़कर रागादि के विनाश के लिये निज शुद्धात्मा की भावना करता है । और उससे रागादि का विनाश होता है, और रागादि का विनाश होने पर आत्मा शुद्ध होता है । इसलिये परम्परा से शुद्धात्मा का साधक होने के कारण यह अशुद्धनय भी उपचार से शुद्धनय कहलाता है, निश्चयनय कहलाता है, उसीप्रकार उपादेय कहलाता है -- ऐसा अभिप्राय है ॥२०२॥</p><br><p>इसप्रकार आत्मा अपने परिणामों का ही कर्ता है, द्रव्यकर्मों का नहीं है -- इस कथन की मुख्यता से सात गाथाओं द्वारा छठवाँ स्थल पूर्ण हुआ । </p><br><p>इसप्रकार '<b>[अरसमरूवं...]</b>' इत्यादि तीन गाथाओं द्वारा शुद्धात्मा का व्याख्यान किये जाने पर, अमूर्त आत्मा का मूर्त कर्मों के साथ बन्ध कैसे होता है -- ऐसा जो शिष्य द्वारा कहा गया था, उसके परिहार के लिये नय- विभाग द्वारा बन्ध समर्थन की मुख्यता से ११ गाथाओं द्वारा ६ स्थलों में तीसरा विशेषान्तराधिकार समाप्त हुआ ।</p><br><p>अब, इससे आगे १२ गाथाओं तक चार स्थलों द्वारा शुद्धात्मानुभूति लक्षण अविशेष भेद-भावना रूप चूलिका का व्याख्यान करते हैं । वहीं शुद्धात्म-भावना की प्रधानता होने से '<b>[ण चयदि जो दु ममत्तीं]</b>' इत्यादि पाठक्रम से पहले स्थल में चार गाथायें हैं । उसके बाद शुद्धात्मा की प्राप्ति रूप भावना के फल से दर्शन-मोह रूपी ग्रन्थि (<font color=DarkSlateGray>गाँठ</font>) का विनाश तथा चारित्र-मोहरूप ग्रन्थि का विनाश -- क्रम से उन दोनों का विनाश होता है -- इस कथन की मुख्यता से '<b>[जो एवं जाणित्ता]</b>' इत्यादि दूसरे स्थल में तीन गाथायें हैं । तत्पश्चात केवली के ध्यान का उपचार कथन-रूप से '<b>[णिहदघणधादिकम्मो]</b>' इत्यादि तीसरे स्थल में दो गाथायें हैं । तदनन्तर दर्शनाधिकार के उपसंहार की प्रधानता से 'एवं जिणा जिणिन्दा]</b>' इत्यादि चौथे स्थल में दो गाथायें हैं । और तदुपरान्त '<b>[दंसणसंसुद्धाणं]</b>' इत्यादि एक नमस्कार गाथा है; इसप्रकार बारह गाथाओं द्वारा चार स्थल-रूप विशेषान्तराधिकार में सामूहिक पातनिका पूर्ण हुई ।</p></font></td>
      </tbody></table></div>
</body>
</html>
