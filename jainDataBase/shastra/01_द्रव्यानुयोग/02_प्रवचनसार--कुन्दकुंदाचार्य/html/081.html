<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='080.html'><img src='../../../../../images/common/prev.jpg' id=next height=50 width=50/></a>
      <a href='082.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿पुण्य और पाप की अविशेषता का निश्चय करते हुए उपसंहार</font></div>
    <h3 class=mainTitle align=center><font color=maroon> ﻿ण हि मण्णदि जो एवं णत्थि विसेसो त्ति पुण्णपावाणं (७७)<br>हिंडदि घोरमपारं संसारं मोहसंछण्णो ॥८१॥<br> </font></h3>
  <div class=bottomContainer id=bottomTxt83 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[एवं]</b> इसप्रकार <b>[पुण्यपापयो:]</b> पुण्य और पाप में <b>[विशेष: नास्ति]</b> अन्तर नहीं है <b>[इति]</b> ऐसा <b>[यः]</b> जो <b>[न हि मन्यते]</b> नहीं मानता, <b>[मोहसंछन्न:]</b> वह मोहाच्छादित होता हुआ <b>[घोर अपारं संसारं]</b> घोर अपार संसार में <b>[हिण्डति]</b> परिभ्रमण करता है ॥७७॥<br></div>
    <div class=tikaTopContainer><b><br> टीका : 
    <span id=teeka0 class=gatha081 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha081 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha081-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ पुण्यपापयोरविशेषत्वं निश्चिन्वन्नुपसंहरति - <br><br>एवमुक्तक्रमेण शुभाशुभोपयोगद्वैतमिव सुखदु:खद्वैतमिव च न खलु: परमार्थत: पुण्यपापद्वैतमवतिष्ठते, उभयत्राप्यनात्मधर्मत्वाविशेषत्वात्‌ । यस्तु पुनरनयो: कल्याणकालायसनिगडयोरिवाहङ्कारिकं विशेषमभिमन्यमानोऽहमिन्द्रपदादिसंपदा निदानमिति निर्भरतरं धर्मानुरागमवलम्बते स खलूपरक्तचित्तभित्तितया तिरस्कृतशुद्धोपयोगशक्तिरासंसारं शारीरं दु:खमेवानुभवति ॥७७॥</font></span><br></font></b><br><br><font color=darkBlue><p>﻿यों पूर्वोक्त प्रकार से, शुभाशुभ उपयोग के द्वैत की भाँति और सुख-दुःख के द्वैत की भाँति, परमार्थ से पुण्य-पाप का द्वैत नहीं टिकता-नहीं रहता, क्योंकि दोनों में अनात्म-धर्मत्व अविशेष अर्थात् समान है । (<font color=DarkSlateGray>परमार्थ से जैसे शुभोपयोग और अशुभोपयोग रूप द्वैत विद्यमान नहीं है, जैसे <sup>१</sup>सुख और दुःखरूप द्वैत विद्यमान नहीं है, उसीप्रकार पुण्य और पाप-रूप द्वैत का भी अस्तित्व नहीं है; क्योंकि पुण्य और पाप दोनों आत्मा के धर्म न होने से निश्चय से समान ही हैं ।</font>) ऐसा होने पर भी, जो जीव उन दोनों मे-सुवर्ण और लोहे की बेड़ी की भाँति- <sup>२</sup>अहंकारिक अन्तर मानता हुआ, अहमिन्द्र-पदादि सम्पदाओं के कारणभूत धर्मानुराग पर अत्यन्त निर्भरमयरूप से (<font color=DarkSlateGray>गाढरूप से</font>) अवलम्बित है, वह जीव वास्तव में चित्तभूमि के उपरक्त होने से  (<font color=DarkSlateGray>चित्त की भूमि कर्मोपाधि के निमित्त से रंगी हुई-मलिन विकृत होने से</font>) जिसने शुद्धोपयोग शक्ति का तिरस्कार किया है, ऐसा वर्तता हुआ संसार-पर्यन्त (<font color=DarkSlateGray>-जब तक इस संसार का अस्तित्व है तब तक अर्थात् सदा के लिये</font>) शारीरिक दुःख का ही अनुभव करता है ॥७७॥</p><br><span class=shortFont><sup>१</sup>सुख = इन्द्रियसुख<br><sup>२</sup>पुण्य और पाप में अन्तर होने का मत अहंकार-जन्य (<font color=DarkSlateGray>अविद्या-जन्य, अज्ञान-जन्य</font>) है</span></font></td>
    <td id=gatha081-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿(<font color=DarkSlateGray>अब उपसंहार परक दो गाथाओं वाला तीसरा स्थल प्रारम्भ होता है ।</font>)</p><br><p><b>[ण हि मण्णदि जो एवं]</b> - जो इसप्रकार नहीं मानता है । क्या नहीं मानता है? <b>[णत्थि विसेसो त्ति पुण्णपावाणं]</b> - निश्चय से पुण्य और पाप मे विशेष (<font color=DarkSlateGray>भेद-अन्तर</font>) नहीं है - ऐसा नहीं मानता है । वह क्या करता है? <b>[हिंडदि घोरमपारं संसारं]</b> - वह घूमता है । कहाँ घूमता है? संसार में घूमता है । कैसे संसार में घूमता है? अभव्य की अपेक्षा से - वह घोर अपार संसार में घूमता है । वह ऐसे संसार में कैसा होता हुआ घूमता है? <b>[मोहसंछण्णो]</b> - वह मोह से आच्छादित होता हुआ (<font color=DarkSlateGray>घिरा हुआ</font>) ऐसे संसार में घूमता है । </p><br><p>वह इसप्रकार - व्यवहार से द्रव्य पुण्य-पाप में भेद है, अशुद्ध निश्चयनय से भाव पुण्य-पाप और उनके फलस्वरूप होनेवाले सुख-दुख में भेद है, परन्तु शुद्ध निश्चय से शुद्धात्मा से भिन्न होने के कारण (<font color=DarkSlateGray>इनमें</font>) भेद नहीं है । इसप्रकार शुद्ध निश्चयनय से पुण्य और पाप में अभेद को जो नहीं मानता है, वह देवेन्द्र, चक्रवर्ती, बलदेव, वासुदेव, कामदेव आदि पदों के निमित्त निदानबन्धरूप से पुण्य को चाहता हुआ, निर्मोह शुद्धात्मतत्त्व से विपरीत दर्शनमोह-चारित्रमोह से आच्छादित होता हुआ सोने की बेड़ी और लोहे की बेड़ी के समान पुण्य और पाप दोनों से बंधा हुआ, संसार रहित शुद्धात्मा से विपरीत संसार में भ्रमण करता है - यह अर्थ है ।</p></font></td>
      </tbody></table></div>
</body>
</html>
