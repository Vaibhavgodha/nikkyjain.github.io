<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='178.html'><img src='../../../../../images/common/prev.jpg' id=next height=50 width=50/></a>
      <a href='180.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, आत्मा के पुद्‌गलों के पिण्ड के कर्तृत्व का अभाव निश्‍चित करते हैं </font></div>
    <h3 class=mainTitle align=center><font color=maroon> ﻿दुपदेसादी खंधा सुहुमा वा बादरा ससंठाणा (१६७)<br>पुढविजलतेउवाऊ सगपरिणामेहिं जायंते ॥१७९॥<br> </font></h3>
  <div class=bottomContainer id=bottomTxt177 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[द्विप्रदेशादय: स्कंधा:]</b> द्विप्रदेशादिक (<font color=DarkSlateGray>दो से लेकर अनन्तप्रदेश वाले</font>) स्कंध <b>[सूक्ष्मा: वा बादरा:]</b> जो कि सूक्ष्म अथवा बादर होते हैं और <b>[ससंस्थाना:]</b> संस्थानों (<font color=DarkSlateGray>आकारों</font>) सहित होते हैं वे <b>[पृथिवीजलतेजोवायव:]</b> पृथ्वी, जल, तेज और वायुरूप <b>[स्वकपरिणामै: जायन्ते]</b> अपने परिणामों से होते हैं । <br></div>
    <div class=tikaTopContainer><b><br> टीका : 
    <span id=teeka0 class=gatha179 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha179 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha179-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथात्मन: पुद्‌गलपिण्डकर्तृत्वा-भावमवधारयति -<br><br>एवममी समुपजायमाना द्विप्रदेशादय: स्कन्धा विशिष्टावगाहनशक्तिवशादुपात्त-सौक्ष्म्यस्थौल्यविशेषा विशिष्टाकारधारणशक्तिवशाद्‌गृहीतविचित्रसंस्थाना: सन्तो यथास्वं स्पर्शादि-चतुष्कस्याविर्भावतिरोभावस्वशक्तिवशमासाद्य पृथिव्यप्तेजोवायव: स्वपरिणामैरेव जायन्ते । अतोऽवधार्यते द्वयणुकाद्यनन्तानन्तपुद्‌गलानां न पिण्डकर्ता पुरुषोऽस्ति ॥१६७॥</font></span><br></font></b><br><br><font color=darkBlue><p>﻿इस (<font color=DarkSlateGray>पूर्वोक्त</font>) प्रकार से यह उत्‍पन्‍न होनेवाले द्विप्रदेशादिक स्कंध—जिनने विशिष्ट अवगाहन की शक्ति के वश सूक्ष्मता और स्थूलतारूप भेद ग्रहण किये हैं और जिनने विशिष्ट आकार धारण करने की शक्ति के वश होकर विचित्र संस्थान ग्रहण किये हैं वे—अपनी योग्यतानुसार स्पर्शादिचतुष्क के आविर्भाव और तिरोभाव की स्वशक्ति के वश होकर पृथ्वी, जल, अग्नि, और वायुरूप अपने परिणामों से ही होते हैं । इससे निश्‍चित होता है कि द्विअणुकादि अनन्तान्त पुद्‌गलों का पिण्डकर्ता आत्मा नहीं है ॥१६७॥</p></font></td>
    <td id=gatha179-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जायंते]</b> उत्पन्न होते हैं । उत्पन्न होनेरूप क्रिया के कर्ता कौन हैं ? <b>[दुपदेसादी खंधा]</b> दो प्रदेशों से आरम्भ कर अनन्त अणु-परमाणु पर्यन्त स्कन्ध उत्पन्न होने रूप क्रिया के कर्ता हैं । कौन उत्पन्न होते हैं ? <b>[पुढविजलतेउवाऊ]</b> पृथ्वी, जल, तेज और वायु उत्पन्न होते हैं । वे कैसे उत्पन्न होते हैं ? <b>[सुहुमा वा बादरा]</b> वे सूक्ष्म अथवा बादर रूप उत्पन्न होते हैं । और भी वे कैसे हैं ? <b>[ससंठाणा]</b> यथा-संभव गोल, चौकोर आदि अपने-अपने संस्थान-आकार से सहित हैं । वे किनसे उत्पन्न होते हैं ? <b>[सगपरिणामेहिं]</b> अपने-अपने स्निग्ध-रूक्ष परिणाम से उत्पन्न होते हैं ।</p><br><p>अब इसका विस्तार करते हैं -- जीव वास्तव में टंकोत्कीर्ण (<font color=DarkSlateGray>टाँकी से उकेरे हुये के समान स्थिर</font>) ज्ञायक एक रूप से शुद्ध-बुद्ध एक स्वभाव ही हैं, पश्चात व्यवहार से अनादि कर्म-बन्ध की उपाधि के वश शुद्धात्म- स्वभाव को प्राप्त नहीं करते हुये पृथ्वी, जल, तेज (<font color=DarkSlateGray>अग्नि</font>), वायुकायिक (<font color=DarkSlateGray>शरीरों</font>) में उत्पन्न होते हैं; तथापि अपनी अंतरंग सुख-दु:खादि रूप परिणति (<font color=DarkSlateGray>दशाओं</font>) के ही अशुद्ध उपादानकारण हैं पृथ्वी आदि शरीरों के आकार रूप परिणति के उपादान कारण नहीं हैं । पृथ्वी आदि शरीरों के उपादान कारण क्यों नही हैं ? यदि ऐसा प्रश्न हो तो उत्तर कहते हैं -- वहाँ स्कन्धों की ही उपादान कारणता होने से, जीव उनके उपादान कारण नहीं हैं ।</p><br><p>इससे ज्ञात होता है कि जीव पुद्गल पिण्डों का कर्ता नहीं है ॥१७९॥</p></font></td>
      </tbody></table></div>
</body>
</html>
