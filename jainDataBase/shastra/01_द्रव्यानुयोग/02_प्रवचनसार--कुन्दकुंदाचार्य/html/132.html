<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='131.html'><img src='../../../../../images/common/prev.jpg' id=next height=50 width=50/></a>
      <a href='133.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, परमार्थ से आत्मा के द्रव्यकर्म का अकर्तृत्व प्रकाशित करते हैं </font></div>
    <h3 class=mainTitle align=center><font color=maroon> ﻿परिणामो सयमादा सा पुण किरिय त्ति होदि जीवमया (१२२)<br>किरिया कम्म त्ति मदा तम्हा कम्मस्स ण दु कत्ता ॥१३२॥<br> </font></h3>
  <div class=bottomContainer id=bottomTxt134 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿परिणाम स्वयं आत्मा है और वह क्रिया-परिणाम जीवमय है, क्रिया कर्म मानी गई है; इसलिये कर्म (<font color=DarkSlateGray>द्रव्यकर्म</font>) का कर्ता आत्मा नहीं है ।<br></div>
    <div class=tikaTopContainer><b><br> टीका : 
    <span id=teeka0 class=gatha132 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha132 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha132-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ परमार्थादात्मनो द्रव्यकर्माकर्तुत्वमुद्योतयति -<br><br>आत्मपरिणामो हि तावत्स्वयमात्मैव, परिणामिन: परिणामस्वरूपकर्तृत्वेन परिणामादन-न्यत्वात्‌ । यश्च तस्य तथाविध: परिणाम: सा जीवमय्येव क्रिया, सर्वद्रव्याणां परिणामलक्ष-णक्रियाया आत्ममयत्वाभ्युपगमात्‌ । या च क्रिया सा पुनरात्मना स्वतंत्रेण प्राप्यत्वात्कर्म । ततस्तस्य परमार्थादात्मा आत्म-परिणामात्मकस्य भावकर्मण एव कर्ता, न तु पुद्‌गलपरिणामात्मकस्य द्रव्यकर्मण: । <br>अथ द्रव्यकर्मण: क: कर्तेति चेत्‌ पुद्‌गलपरिणामो हि तावत्स्वयं  पुद्‌गल एव, परिणामिन: परिणामस्वरूपकर्तृत्वेन परिणामादनन्यत्वात्‌ । यश्च तस्य तथाविध: परिणाम: सा पुद्‌गलमय्येव क्रिया, सर्वद्रव्याणां परिणामलक्षणक्रियाया आत्ममयत्वाभ्युपगमात्‌ ।<br>या च क्रिया सा पुन: पुद्‌गलेन स्वतंत्रेण प्राप्यत्वात्कर्म । ततस्तस्य परमार्थात्‌ पुद्‌गला-त्मा आत्मपरिणामात्मकस्य द्रव्यकर्मण एव कर्ता, न त्वात्मपरिणामात्मकस्य भावकर्मण: ।<br>तत आत्मात्मस्वरूपेण परिणमति न पुद्‌गलस्वरूपेण परिणमति ॥१२२॥</font></span><br></font></b><br><br><font color=darkBlue><p>﻿प्रथम तो आत्मा का परिणाम वास्तव में स्वयं आत्मा ही है, क्योंकि परिणामी परिणाम के स्वरूप का कर्त्ता होने से परिणाम से अनन्य है; और जो उसका (<font color=DarkSlateGray>आत्मा का</font>) तथाविध परिणाम है वह जीवमयी ही क्रिया है, क्योंकि सर्व द्रव्यों की परिणाम-लक्षण-क्रिया आत्ममयता (<font color=DarkSlateGray>निजमयता</font>) से स्वीकार की गई है; और फिर, जो (<font color=DarkSlateGray>जीवमयी</font>) क्रिया है वह आत्मा के द्वारा स्वतंत्रतया प्राप्य होने से कर्म है । इसलिये परमार्थत: आत्मा अपने परिणाम-स्वरूप भावकर्म का ही कर्त्ता है; किन्तु पुद्‌गल-परिणाम-स्वरूप द्रव्यकर्म का नहीं ।</p><br><p>अब यहाँ ऐसा प्रश्न होता है कि ‘(<font color=DarkSlateGray>जीव भावकर्म का ही कर्त्ता है तब फिर</font>) द्रव्यकर्म का कर्त्ता कौन है?’ </p><br><p>(<font color=DarkSlateGray>इसका उत्तर इस प्रकार है :—</font>) प्रथम तो पुद्‌गल का परिणाम वास्तव में स्वयं पुद्‌गल ही है, क्योंकि परिणामी परिणाम के स्वरूप का कर्त्ता होने से परिणाम से अनन्य है; और जो उसका (<font color=DarkSlateGray>पुद्‌गल का</font>) तथाविधि परिणाम है वह पुद्‌गलमयी ही क्रिया है, क्योंकि सर्व द्रव्यों की परिणाम-स्वरूप क्रिया निजमय होती है, ऐसा स्वीकार किया गया है; और फिर, जो (<font color=DarkSlateGray>पुद्‌गलमयी</font>) क्रिया है वह पुद्‌गल के द्वारा स्वतंत्रतया प्राप्य होने से कर्म है । इसलिये परमार्थत: पुद्‌गल अपने परिणाम-स्वरूप उस द्रव्यकर्म का ही कर्त्ता है, किन्तु आत्मा के परिणाम-स्वरूप भावकर्म का नहीं ।</p><br><p>इससे (<font color=DarkSlateGray>ऐसा समझना चाहिये कि</font>) आत्मा आत्म-स्वरूप परिणमित होता है, पुद्‌गल-स्वरूप परिणमित नहीं होता ॥१२२॥</p></font></td>
    <td id=gatha132-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[परिणामो सयमादा]</b> परिणाम स्वयं आत्मा है, आत्मा का परिणाम आत्मा ही है । आत्मा का परिणाम आत्मा क्यों है? परिणाम और परिणामी (<font color=DarkSlateGray>द्रव्य</font>) के तन्मयता (<font color=DarkSlateGray>उस रूपता</font>) होने से आत्मा का परिणाम आत्मा है । <b>[सा पुण किरिय त्ति होदि]</b> और वह परिणाम क्रिया-परिणति है । वह क्रिया कैसी है? <b>[जीवमया]</b> जीव से रचित होने के कारण जीवमयी है । <b>[किरिया कम्म त्ति मदा]</b> स्वतंत्र स्वाधीन शुद्धाशुद्ध उपादान कारणभूत जीव द्वारा प्राप्य होने से वह क्रिया कर्म है-ऐसा स्वीकार किया गया है । कर्म शब्द से यहाँ जो चैतन्यरूप जीव से अभिन्न भावकर्म नामक निश्चय कर्म है, वही ग्रहण करना चाहिये । जीव उसका ही कर्ता है । <b>[तम्हा कम्मस्स ण दु कत्ता]</b> इसलिये द्रव्य कर्म का कर्ता नहीं है ।</p><br><p>यहीं यह निश्चय हुआ - यद्यपि कथंचित् परिणामी होने से जीव का कर्तापन सिद्ध है, तथापि निश्चय से अपने परिणामों का ही कर्ता है, पुद्गल कर्मो का कर्ता व्यवहार से है । वहाँ जब शुद्ध उपादानकारण रूप शुद्धोपयोग से परिणत होता है, तब मोक्ष को सिद्ध करता है-प्राप्त करता है और जब अशुद्धउपादानकारण रूप से परिणमित होता है, तब बंध को प्राप्त करता है । पुद्गल भी जीव के समान निश्चय से अपने परिणामों का ही कर्ता है व्यवहार से जीव परिणामों का कर्ता है ॥१३२॥</p></font></td>
      </tbody></table></div>
</body>
</html>
