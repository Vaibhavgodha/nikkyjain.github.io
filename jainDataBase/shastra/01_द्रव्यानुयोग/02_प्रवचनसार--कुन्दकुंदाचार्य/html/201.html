<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='200.html'><img src='../../../../../images/common/prev.jpg' id=next height=50 width=50/></a>
      <a href='202.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब ऐसा समझाते हैं कि अकेला ही आत्मा बंध है</font></div>
    <h3 class=mainTitle align=center><font color=maroon> ﻿सपदेसो सो अप्पा कसायिदो मोहरागदोसेहिं (१८८)<br>कम्मरएहिं सिलिट्ठो बंधो त्ति परूविदो समये ॥२०१॥<br> </font></h3>
  <div class=bottomContainer id=bottomTxt199 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[सप्रदेश:]</b> प्रदेशयुक्त <b>[सः आत्मा]</b> वह आत्मा <b>[समये]</b> यथाकाल <b>[मोहरागद्वेषै:]</b> मोह-राग-द्वेष के द्वारा <b>[कषायित:]</b> कषायित होने से <b>[कर्म-रजोभि: श्‍लि‍ष्ट:]</b> कर्मरज से लिप्त या बद्ध होता हुआ <b>[बंध इति प्ररूपित:]</b> बंध कहा गया है ।<br></div>
    <div class=tikaTopContainer><b><br> टीका : 
    <span id=teeka0 class=gatha201 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha201 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha201-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ निश्चयव्यवहाराविरोधं दर्शयति -<br><br>रागपरिणाम एवात्मन: कर्म, स एव पुण्यपापद्वैतम्‌ । रागपरिणामस्यैवात्मा कर्ता, तस्यैवोपादाता हाता चेत्येष शुद्धद्रव्यनिरूपणात्मको निश्चयनय: । यस्तु  पुद्‌गलपरिणाम आत्मन: कर्म स एव पुण्यपापद्वैतं, पुद्‌गलपरिणामस्यात्मा कर्ता, तस्योपादाता हाता चेति सोऽशुद्ध-द्रव्यनिरूपणात्मको व्यवहारनय: । उभावप्येतौ स्त, शुद्धाशुद्धत्वेनोभयथा द्रव्यस्य प्रतीय-मानत्वात्‌ । किन्त्वत्र निश्चयनय: साधकतमत्वादुपात्त:, साध्यस्य हि शुद्धत्वेन द्रव्यस्य शुद्धत्व-द्योतकत्वान्निश्चयनय एव साधकतमो, न पुनरशुद्धत्वद्योतको व्यवहारनय: ॥१८९॥</font></span><br></font></b><br><br><font color=darkBlue><p>﻿जैसे जगत में वस्त्र सप्रदेश होने से लोध, फिटकरी आदि से कषायित होता है, जिससे वह मजीठादि के रंग से संबद्ध होता हुआ अकेला ही रंगा हुआ देखा जाता है, इसी प्रकार आत्मा भी सप्रदेश होने से यथाकाल मोह-राग-द्वेष के द्वारा कषायित होने से कर्मरज के द्वारा विशिष्ट होता हुआ अकेला ही बंध है; ऐसा देखना (<font color=DarkSlateGray>मानना</font>) चाहिये, क्योंकि निश्‍चय का विषय शुद्ध द्रव्य है ॥१८८॥</p></font></td>
    <td id=gatha201-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[सपदेसो]</b> लोकाकाश प्रमाण असंख्यात प्रदेश होने से प्रथम तो सप्रदेश है <b>[सो अप्पा]</b> वह पहले (<font color=DarkSlateGray>१९६ वीं गाथा में</font>) कहे गये लक्षणवाला आत्मा । और किस विशेषता वाला है? <b>[कसायिदो]</b> कषाय से परिणत--रंजित--रँगा हुआ है । वह किनके द्वारा कषाय से रँगा हुआ है? <b>[मोहरागदोसेहीं]</b> मोहरहित स्व-शुद्धात्मतत्त्व की भावना के प्रतिबन्धक (<font color=DarkSlateGray>रोकनेवाले</font>) मोह-राग-द्वेष द्वारा वह कषाय से रँगा हुआ है । वह और किस स्वरूप है? <b>[कम्मरजेहिं सिलिट्ठो]</b> कर्म-रज द्वारा श्लिष्ट अर्थात कर्म-वर्गणा के योग्य पुद्गल-रज द्वारा संश्लिष्ट--बँधा हुआ है । <b>[बंधो त्ति परूविदो]</b> अभेदनय से आत्मा ही बंध है -- ऐसा कहा गया है । अभेदनय से आत्मा ही बन्ध है - ऐसा कहाँ कहा गया है? <b>[समये]</b> परमागम में ऐसा कहा गया है ।</p><br><p>यहाँ यह कहा गया है कि जैसे -- लोंध्र (<font color=DarkSlateGray>लोंध</font>) आदि द्रव्यों द्वारा कषायला-रूप से रँगा हुआ वस्त्र, मंजीष्ठ (<font color=DarkSlateGray>मंजीठा</font>) रंग-वाले द्रव्य से रंजित होता हुआ अभेदनय से 'लाल' ऐसा कहा जाता है; उसी-प्रकार वस्त्र स्थानीय आत्मा, लोध्र आदि द्रव्यों के स्थानीय मोह-राग-द्वेष द्वारा कषाय-रूप से रँगा हुआ -- उसरूप परिणत (<font color=DarkSlateGray>आत्मा</font>) मंजीष्ठ स्थानीय कर्म-पुद्गलों के साथ सश्लिष्ट--सम्बद्ध-बंधा हुआ, भेद होने पर भी अभेदोपचार लक्षण असदभूत-व्यवहार से 'बन्ध' ऐसा कहा. जाता है । वह 'बन्ध' क्यों कहा जाता है? अशुद्ध द्रव्य के विशेष -कथन के लिए असद्भूत व्यवहारनय का विषय होने से, वह बन्ध कहा जाता है ।</p></font></td>
      </tbody></table></div>
</body>
</html>
