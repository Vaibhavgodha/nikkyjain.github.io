<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='236.html'><img src='../../../../../images/common/prev.jpg' id=next height=50 width=50/></a>
      <a href='240.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब उसी परिग्रह त्याग को दृढ करते हैं -</font></div>
    <h3 class=mainTitle align=center><font color=maroon> गेण्हदि व चेलखंडं भायणमत्थि त्ति भणिदमिह सुत्ते <br>जदि सो चत्तालंबो हवदि कहं था अणारंभो ॥२३७॥ <br>वत्थक्खंडं दुद्दियभायणमण्णं च गेण्हदि णियदं <br>विज्जदि पाणारंभो विक्खेवो तस्स चित्तम्मि ॥२३८॥ <br>गेण्हइ विधुणइ थोवह सोसेइ जदं तु आदवे खित्ता<br>पत्तं व चेलखंडं बिभेदि परदो य पालयदि ॥२३९॥<br> </font></h3>
  <div class=bottomContainer id=bottomTxt231 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿यदि यहाँ किसी आगम में 'साधु वस्त्र को ग्रहण करता है, उसके बर्तन भी होते हैं --' ऐसा कहा गया है, तो वहा निरालम्ब अथवा अनारम्भ कैसे हो सकता है ? ॥२३७॥<br>वस्त्र के टुकडे को, दूध के लिए पात्र को तथा अन्य वस्तुओं को यदि वह ग्रहण करता है तो उसके हमेशा प्राणारम्भ (<font color=DarkSlateGray>जीवों का घात</font>) और चित्त में विक्षेप बना रहता है ॥२३८॥<br>वह बर्तन अथवा वस्त्र को ग्रहण करता है, धुल साफ़ करता ह, धोता है और सावधानी पूर्वक धूप में सुखाता है, दूसरों से डरता है और उनकी रक्षा करता है ॥२३९॥ <br></div>
    <div class=tikaTopContainer><b><br> टीका : 
    <span id=teeka0 class=gatha237-238-239 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha237-238-239-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿<b>[गेण्हदि व चेलखंडं]</b> चेलखंड-खण्डवस्त्र को ग्रहण करता है, <b>[भायणं]</b> अथवा भिक्षा आहार के लिये पात्र अत्थि त्ति भणिदं- है - ऐसा कहा गया है । कहाँ कहा गया है? <b>[इह सुत्ते]</b> यहाँ विवक्षित आगम सूत्र में कहा गया है, <b>[जदि]</b> यदि तो । <b>[सो चत्तालंबो हवदि कहं]</b> पर के आलम्बन से रहित परमात्मतत्व की भावना से शून्य होता हुआ वह बाह्य द्रव्य के आलम्बन से रहित कैसे हो सकता है ?  किसी भी प्रकार नहीं हो सकता है, <b>[वा अणारम्भो]</b> क्रिया रहित-आरम्भ रहित अपने आत्मतत्त्व की भावना से रहित होने के कारण वह आरम्भ रहित कैसे हो सकता है? अपितु आरम्भ सहित ही है- इसप्रकार पहली (<font color=DarkSlateGray>२३७ वीं</font>) गाथा पूर्ण हुई । </p><br><p><b>[वत्थक्खंडं दुद्दियभायणं]</b> वस्त्र का टुकडा अथवा खण्ड वस्त्र, दूध का बर्तन अण्णं च गेण्हदि- और दूसरे कम्बल, कोमल शैया आदि यदि ग्रहण करता है तो । यदि ये सब ग्रहण करता है तो क्या होता है?  <b>[णियदं विज्जदि पाणारम्भो]</b> यदि ये सब यहण करता है तो उसके अपने शुद्ध-चैतन्य लक्षण प्राणों के विनाशरूप अथवा दूसरे जीवों के प्राणों के विनाशरूप प्राणारम्भ-प्राणवध निश्चित पाया जाता है; मात्र प्राणारम्भ ही नहीं अपितु <b>[विक्खेवो तस्स चित्तम्मि]</b> विक्षिप्त मन से रहित परम योग से रहित, परिग्रह सहित उस पुरुष के चित्त में- मन में विक्षेप (<font color=DarkSlateGray>चंचलपना</font>) पाया जाता है- इसप्रकार दूसरी (<font color=DarkSlateGray>२३८ वीं</font>) गाथा पूर्ण हुई । </p><br><p><b>[गेण्हइ]</b> अपने शुद्धात्मा के ग्रहण से रहित होता हुआ किसी भी बाह्य द्रव्य को ग्रहण करता है; <b>[विधुणड़]</b> कर्मरूपी रज को (<font color=DarkSlateGray>कर्मरज को धोना</font>) छोड़कर, बाहर की रज को साफ करता है- नष्ट करता है; <b>[धोवइ]</b> मल रहित परमात्मतत्व में मल उत्पन्न करनेवाले रागादि मल को (<font color=DarkSlateGray>धोना</font>) छोड़कर, बाह्य मल को धोता है- प्रक्षालित करता है । <b>[सोसइ जदं तु आदवे खित्ता]</b> विकल्प रहित ध्यानरूपी आतप द्वारा संसाररूपी नदी को नहीं सुखाता हुआ यथासंभव प्रयत्नपूर्वक सुखाता है । क्या करके सुखाता है? धूप में डालकर सुखाता है । वहाँ डालकर किसे सुखाता है? <b>[पत्तं व चेलखंडं]</b> बर्तन या वस्त्रखण्ड को वहाँ डालकर सुखाता है । <b>[बिभेदि]</b> भय रहित शुद्धात्मा की भावना से रहित होता हुआ, भय करता है । किससे भय करता है? <b>[परदो य]</b> और दूसरे चोरों आदि से भय करता है - डरता है । <b>[पालयदि]</b> परमात्मभावना का पालन रक्षण नहीं करता हुआ किसी भी दूसरे द्रव्य का पालन-रक्षण करता है । इसप्रकार तीसरी (<font color=DarkSlateGray>२३९ वीं</font>), गाथा पूर्ण हुई ॥२३७-२३८-२३९॥</p></font></td>
      </tbody></table></div>
</body>
</html>
