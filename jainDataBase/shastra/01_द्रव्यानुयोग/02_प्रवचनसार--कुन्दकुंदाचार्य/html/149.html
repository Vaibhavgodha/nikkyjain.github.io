<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='148.html'><img src='../../../../../images/common/prev.jpg' id=next height=50 width=50/></a>
      <a href='150.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, 'कालाणु अप्रदेशी ही है' ऐसा नियम करते हैं (अर्थात दर्शाते हैं) </font></div>
    <h3 class=mainTitle align=center><font color=maroon> ﻿समओ दु अप्पदेसो पदेसमेत्तस्स दव्वजादस्स (१३८)<br>वदिवददो सो वट्टदि पदेसमागासदव्वस्स ॥१४९॥<br> </font></h3>
  <div class=bottomContainer id=bottomTxt148 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[समय: तु]</b> काल तो <b>[अप्रदेश:]</b> अप्रदेशी है, <b>[प्रदेशमात्रस्य द्रव्यजातस्य]</b> प्रदेशमात्र पुद्गल-परमाणु <b>[आकाशद्रव्यस्य प्रदेशं]</b> आकाश द्रव्य के प्रदेश को <b>[व्यतिपतत:]</b> मंद गति से उल्लंघन कर रहा हो तब <b>[सः वर्तते]</b> वह वर्तता है अर्थात् निमित्तभूततया परिणमित होता है ॥१३८॥<br></div>
    <div class=tikaTopContainer><b><br> टीका : 
    <span id=teeka0 class=gatha149 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha149 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha149-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ कालाणोरप्रदेशत्वमेवेति नियमयति -<br><br>अप्रदेश एव समयो द्रव्येण प्रदेशमात्रत्वात्‌ । न च तस्य पुद्‌गलस्येव पर्यायेणाप्यनेकप्रदेश-त्व, यतस्तस्य निरन्तरं प्रस्तारविस्तृतप्रदेशमात्रासंख्येयद्रव्यत्वेऽपि परस्परसंपर्कासंभवादेकैक-माकाशप्रदेशमभिव्याप्य तस्थुष: प्रदेशमात्रस्य परमाणोस्तदभिव्याप्तमेकमाकाशप्रदेशं मन्द- गत्या व्यतिपतत एव वृत्ति: ॥१३८॥</font></span><br></font></b><br><br><font color=darkBlue><p>﻿काल, द्रव्य से प्रदेशमात्र होने से, अप्रदेशी ही है । और उसे पुद्गल की भाँति पर्याय से भी अनेक-प्रदेशीपना नहीं है; क्योंकि परस्पर अन्तर के बिना <sup>१</sup>प्रस्ताररूप विस्तृत प्रदेशमात्र असंख्यात काल द्रव्य होने पर भी परस्पर संपर्क न होने से एक-एक आकाश प्रदेश को व्याप्त करके रहने वाले काल-द्रव्य की वृत्ति तभी होती है (<font color=DarkSlateGray>अर्थात् कालाणु की परिणति तभी निमित्तभूत होती है</font>) कि जब <sup>१</sup>प्रदेशमात्र परमाणु उस (<font color=DarkSlateGray>कालाणु</font>) से व्याप्त एक आकाश-प्रदेश को मन्दगति से उल्लंघन करता हो ॥१३८॥</p><br><span class=shortFont><sup>१</sup>प्रस्तार = विस्तार । (<font color=DarkSlateGray>असंख्यात काल-द्रव्य समस्त लोकाकाश में फैले हुए हैं । उनके परस्पर अन्तर नहीं है, क्योंकि प्रत्येक आकाश-प्रदेश में एक-एक काल-द्रव्य रह रहा है ।</font>)<br><sup>२</sup>प्रदेशमात्र = एकप्रदेशी । (<font color=DarkSlateGray>जब एकप्रदेशी ऐसा परमाणु किसी एक आकाश-प्रदेश को मन्दगति से उल्लंघन कर रहा हो तभी उस आकाश-प्रदेश में रहने वाले काल-द्रव्य की परिणति उसमें निमित्त भूतरूप से वर्तती है ।</font>)</span></font></td>
    <td id=gatha149-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[समओ]</b> समय पर्याय का उपादान कारण होने से समय-कालाणु-कालद्रव्य <b>[दु]</b> और । वह काल द्रव्य कैसा है? <b>[अप्पदेसो]</b> अप्रदेश-दूसरे आदि प्रदेशों से रहित है । वह अप्रदेशी काल द्रव्य क्या करता है? <b>[सो वट्टदि]</b> वह पूर्वोक्त कालाणु परमाणु के गतिरूप परिणमन के निमित्त से वर्तता है-परिणमन करता है । जो गति परिणत है, वह परमाणु किस सम्बन्धी है- गतिपरिणत वह परमाणु किसका है? <b>[पदेसमेत्तस्स दव्वजादस्स]</b> प्रदेशमात्र-एक प्रदेशी पुद्गल जातिरूप परमाणु द्रव्य का वह गति परिणत परमाणु है । क्या करते हुये परमाणु के माध्यम से काल द्रव्य परिणमित होता है? <b>[वदिवददो]</b> मन्दगति से जाते हुये परमाणु के माध्यम से वह परिणमित होता है । वह परमाणु किसकी ओर मन्दगति से जाता है? <b>[पदेसं]</b> वह कालाणु से व्याप्त एक प्रदेश की ओर जाता है । वह प्रदेश किसका है? <b>[आगासदव्वस्स]</b> वह प्रदेश आकाश द्रव्य का है । </p><br><p>वह इसप्रकार- कालाणु अप्रदेशी (<font color=DarkSlateGray>एक प्रदेशी</font>) है । वह अप्रदेशी कैसे है? द्रव्य की अपेक्षा एक प्रदेशी होने के कारण वह अप्रदेशी है । अथवा जैसे स्नेह गुण (<font color=DarkSlateGray>स्निग्ध गुण-चिकनाई</font>) द्वारा पुद्गलों का परस्पर बन्ध होता है, उसप्रकार के बन्ध का अभाव होने से पर्याय अपेक्षा भी वह अप्रदेशी है ।</p><br><p>यहाँ अर्थ यह है कि जिस कारण पुद्गल परमाणु के एक प्रदेश पर्यन्त गमन में सहकार्य करता है-निमित्त होता है, अधिक में नहीं; इससे ज्ञात होता है कि काल द्रव्य भी एक प्रदेशी ही है ॥१४९॥</p></font></td>
      </tbody></table></div>
</body>
</html>
