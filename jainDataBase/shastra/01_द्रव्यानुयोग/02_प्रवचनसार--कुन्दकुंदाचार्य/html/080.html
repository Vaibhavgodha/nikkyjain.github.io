<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='079.html'><img src='../../../../../images/common/prev.jpg' id=next height=50 width=50/></a>
      <a href='081.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿पुन: पुण्य-जन्य इन्द्रिय-सुख को अनेक पकार से दुःखरूप प्रकाशित करते हैं</font></div>
    <h3 class=mainTitle align=center><font color=maroon> ﻿सपरं बाधासहिदं विच्छिण्णं बंधकारणं विसमं (७६)<br>तं इंदिएहिं लद्धं तं सोक्खं दुक्खमेव तहा ॥८०॥<br> </font></h3>
  <div class=bottomContainer id=bottomTxt82 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यत्]</b> जो <b>[इन्द्रियै: लब्धं]</b> इन्द्रियों से प्राप्त होता है <b>[तत् सौख्य]</b> वह सुख <b>[सपरं]</b> पर-सम्बन्ध-युक्त, <b>[बाधासहितं]</b> बाधासहित <b>[विच्छिन्नं]</b> विच्छिन्न <b>[बंधकारणं]</b> बंधका कारण <b>[विषमं]</b> और विषम है; <b>[तथा]</b> इस प्रकार <b>[दुःखम् एव]</b> वह दुःख ही है ॥७६॥<br></div>
    <div class=tikaTopContainer><b><br> टीका : 
    <span id=teeka0 class=gatha080 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha080 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha080-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ पुनरपि पुण्यजन्यस्येन्द्रियसुखस्य बहुधा दु:खत्वमुद्योतयति - <br><br>सपररत्वात्‌ बाधासहितत्वात्‌ विच्छिन्नत्वात्‌ बंधकारणत्वात्‌ विषमत्वाच्च पुण्यजन्यमपीन्द्रियसुखं दु:खमेव स्यात्‌ । सपरं हि सत्‌ परप्रत्ययत्वात्‌ पराधीनतया, बाधासहितं हि सदशनायोदन्यावृषस्यादिभिस्तृष्णाव्यक्तिभिरुपेतत्वात्‌ अत्यन्ताकुलतया, विच्छिन्नं हि सदसद्वेद्योदयप्रच्यावितसद्वेद्योदयप्रवृत्ततयाऽनुभवत्वादुद्‌भूतविपक्षतया, बंधकारणं हि सद्विषयोपभोगमार्गानुलग्नरागादिदोषसेनानुसारसंगच्छमानघनकर्मपांसुपटलत्वादुदर्कदु:सहतया, विषमं हि सदभिवृद्धिपरिहाणिपरिणतत्वादत्यन्तविसंष्ठुलतया च दु:खमेव भवति । अथैवं पुण्यमपि पापवद्‌ दु:खसाधनमायातम्‌ ॥७६॥</font></span><br></font></b><br><br><font color=darkBlue><p>﻿पर-सम्बन्ध-युक्त होने से, बाधा सहित होने से, विच्छन्न होने से, बन्ध का कारण होने से, और विषम होने से - इन्द्रियसुख, पुण्यजन्य होने पर भी, दुःख ही है ।</p><br><p>इन्द्रियसुख <ol><li><b>'पर के सम्बन्धवाला'</b> होता हुआ पराश्रयता के कारण पराधीन है, <li><b>बाधासहित</b> होता हुआ खाने, पीने और मैथुन की इच्छा इत्यादि तृष्णा की व्यक्तियों से (<font color=DarkSlateGray>तृष्णा की प्रगटताओं से</font>) युक्त होने से अत्यन्त आकुल है, <li><b>'विच्छिन्न'</b> होता हुआ असाता-वेदनीय का उदय जिसे <sup>१</sup>च्युत कर देता है ऐसे साता-वेदनीय के उदय से प्रवर्तमान होता हुआ अनुभव में आता है, इसलिये विपक्ष की उत्पत्तिवाला है, <li><b>'बन्ध का कारण'</b> होता हुआ विषयोपभोग के मार्ग में लगी हुई रागादि दोषों की सेना के अनुसार कर्म-रज के <sup>२</sup>घन-पटल का सम्बन्ध होने के कारण परिणाम से दु:सह है, और <li><b>'विषम'</b> होता हुआ हानि- वृद्धि में परिणमित होने से अत्यन्त अस्थिर है;</ol> इसलिये वह (<font color=DarkSlateGray>इन्द्रियसुख</font>) दुःख ही है । जब कि ऐसा है (<font color=DarkSlateGray>इन्द्रियसुख दुःख ही है</font>) तो पुण्य भी, पाप की भाँति, दुख का साधन है ऐसा फलित हुआ ॥७६॥</p><br><span class=shortFont><sup>१</sup>च्युत करना = हटा देना; पदभ्रष्ट करना; (<font color=DarkSlateGray>साता-वेदनीय का उदय उसकी स्थिति अनुसार रहकर हट जाता है और असाता-वेदनीय का उदय आता है</font>)<br><sup>२</sup>घन पटल = सघन (<font color=DarkSlateGray>गाढ</font>) पर्त, बड़ा झुण्ड</span></font></td>
    <td id=gatha080-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[सपरं]</b> - पर-द्रव्य की अपेक्षा वाला होने से सपर-पराधीन है, और पारमार्थिक सुख परद्रव्य से निरपेक्ष होने के कारण स्वाधीन है । <b>[बाधासहियं]</b> - इन्द्रिय-सुख तीव्र क्षुधा (<font color=DarkSlateGray>भूख</font>), तृष्णा आदि अनेक बाधाओं से सहित होने के कारण विघ्न सहित है । और निजात्म-सुख पूर्वोक्त सब बाधाओं से रहित होने के कारण अव्याबाध निर्विघ्न है । <b>[विच्छिण्णं]</b> - इन्द्रिय-सुःख अपने विरोधी असाता के उदय सहित होने के कारण विच्छिन्न - अन्तर सहित - खण्डित है और अतीन्द्रिय सुख अपने विरोधी असाता के उदय का अभाव होने से अविच्छिन्न - अन्तर रहित - अखण्डित है । <b>[बंधकारणं]</b> - इन्द्रिय-सुख देखे हुए, सुने हुए, भोगे हुए भोगों की इच्छा को लेकर (<font color=DarkSlateGray>इच्छा से</font>) होने वाले अनेक प्रकार के अपध्यानों (<font color=DarkSlateGray>खोटे-ध्यानों</font>) के वश भविष्य काल में नरकादि दु:खों को उत्पन्न करने वाले कर्म-बंध का उत्पादक होने से बंध का कारण है, और अतीन्द्रिय-सुख सम्पूर्ण अपध्यानों रहित होने के कारण बन्ध का कारण नहीं है । <b>[विसमं]</b> - वह शम अर्थात् परमोपशम से रहित अथवा संतुष्टि कारक नहीं होने से या हानि-वृद्धि सहित होने के कारण विषम है और अतीन्द्रिय सुख परम संतुष्टि कारक तथा हानि-वृद्धि रहित है । <b>[जं इंदियेहिं लद्धं तं सोक्खं दुक्खमेव तहा]</b> - जो इन्द्रियों प्राप्त संसार-सुख है, वह सुख जिस प्रकार पूर्वोक्त पाँच विशेषणों सहित है, उसी प्रकार दुःख ही है - यह अभिप्राय है ।</p><br><p>इस प्रकार पुण्य जीव की तृष्णा के उत्पादक होने से दुःख के कारण हैं - इस कथनरूप से दूसरे स्थल में चार गाथायें पूर्ण हुईं ।</p></font></td>
      </tbody></table></div>
</body>
</html>
