<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='300.html'><img src='../../../../../images/common/prev.jpg' id=next height=50 width=50/></a>
      <a href='302.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब आगत मुनिराजों के प्रति, उन्हीं अष्णुत्थान आदि को अन्य प्रकार से दिखाते हैं-</font></div>
    <h3 class=mainTitle align=center><font color=maroon> ﻿अब्भुट्ठेया समणा सुत्तत्थविसारदा उवासेया (२६३)<br>संजमतवणाणड्‌ढा पणिवदणीया हि समणेहिं ॥३०१॥<br> </font></h3>
  <div class=bottomContainer id=bottomTxt292 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[श्रमणै: हि]</b> श्रमणों के द्वारा <b>[सूत्रार्थविशारदा:]</b> सूत्रार्थविशारद (<font color=DarkSlateGray>सूत्रों के और सूत्रकथित पदार्थों के ज्ञान में निपुण</font>) तथा <b>[संयमतपोज्ञानाढ:]</b> संयम, तप और (<font color=DarkSlateGray>आत्म</font>) ज्ञान में समृद्ध <b>[श्रमण:]</b> श्रमण <b>[अभ्युत्थेया: उपासेया: प्रणिपतनीया:]</b> अभ्‍युत्थान, उपासना और प्रणाम करने योग्य हैं । <br></div>
    <div class=tikaTopContainer><b><br> टीका : 
    <span id=teeka0 class=gatha301 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha301 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha301-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ श्रमणाभासेषु सर्वा: प्रवृत्ती: प्रतिषेधयति -<br><br>सूत्रार्थवैशारद्यप्रवर्तितसंयमतप:स्वतत्त्वज्ञानानामेव श्रमणानामभ्युत्थानादिका: प्रवृत्तयो-ऽप्रतिषिद्धा, इतरेषां तु श्रमणाभासानां ता: प्रतिषिद्धा एव ॥२६३॥</font></span><br></font></b><br><br><font color=darkBlue><p>﻿जिनके सूत्रों में और पदार्थों में विशारदपने के द्वारा संयम, तप और स्वतत्त्व का ज्ञान प्रवर्तता है उन श्रमणों के प्रति ही अभ्युत्थानादिक प्रवृत्तियाँ अनिषिद्ध हैं, परन्तु उसके अतिरिक्त अन्य श्रमणाभासों के प्रति वे प्रवृत्तियाँ निषिद्ध ही हैं ॥२६३॥ </p></font></td>
    <td id=gatha301-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[अब्भुट्ठेया]</b> यद्यपि चारित्र गुण से अधिक नहीं हैं या तप से अधिक नहीं हैं, तो भी सम्यग्ज्ञान गुण की अपेक्षा ज्येष्ठ- अधिक होने से श्रुत की विनय के लिये, वे अभ्युत्थेय-अभ्युत्थान के योग्य उठकर सम्मान आदि करने योग्य हैं । वे कौन उसके योग्य हैं ? <b>[समणा]</b> श्रमण-निर्ग्रंन्थ आचार्य उसके योग्य हैं । वे निर्ग्रन्ध आचार्य किस विशेषता वाले हैं ? <b>[सुत्तत्थविसारदा]</b> विशुद्ध ज्ञान-दर्शन स्वभावी परमात्मतत्त्व प्रभृति अनेकान्तात्मक पदार्थों में वीतराग-सर्वज्ञ प्रणीत मार्ग से प्रमाण-नय-निक्षेपों द्वारा विचार करने में चतुर चित्तवाल्रे, सूत्रार्थ विशारद हैं । वे केवल अभ्युत्थान के ही योग्य नहीं हैं, वरन्‌ <b>[उवासेया]</b> परम चैतन्य ज्योति परमात्मपदार्थ के परिज्ञान के लिये उपासना करने योग्य हैं- परम भक्ति से सेवा करने योग्य हैं । <b>[संजमतवणाणड्ढा पणिवदणीया हि]</b> वास्तव में वे संयम-तप-ज्ञान से समृद्ध श्रमण वन्दना करने योग्य हैं । बाह्य में इन्द्रिय-संयम और प्राणी-संयम के बल से, अन्दर अपने शुद्धात्मा में यत्नपरता संयम है । बाह्य में अनशन आदि तप के बल से और अन्दर में परद्रव्य की इच्छा के निरोध से, अपने स्वरूप में प्रतपन-विजयन तप है । बाह्य में परमागम के अभ्यास से, अन्दर में स्वसंवेदन ज्ञान सम्यग्ज्ञान है । इसप्रकार कहे गये लक्षण वाले संयम- तप-ज्ञान से समृद्ध- श्रमण यथासंभव प्रतिवन्दना करने योग्य हैं । वे किनके द्वारा अभ्युत्थान आदि करने योग्य हैं ? <b>[समणेहिं]</b> वे श्रमणों द्वारा, अभ्युत्थान आदि करने योग्य हैं । </p><br><p>यहाँ तात्पर्य यह है जो बहु होने पर भी चारित्र में अधिक नहीं हैं वे भी परमागम का अभ्यास करने के हेतु से, यथायोग्य वन्दना के योग्य हैं । उनके प्रति वन्दना करने का भी कारण है- वे सम्यक्त्व और ज्ञान में पहले से ही दृढ़तर हैं परन्तु इन नवीन मुनियों के सम्यक्त्व और ज्ञान में दृढ़ता नहीं है । तब फिर थोड़े चारित्र वालों के प्रति आगम में वन्दना आदि का निषेध किसलिये किया गया है ? यदि ऐसा प्रश्न हो तो कहते हैं- अतिप्रसंग (<font color=DarkSlateGray>सीमा के उल्लंघन</font>) का निषेध करने के लिये आगम में इसका निषेध किया है ॥३०१॥</p></font></td>
      </tbody></table></div>
</body>
</html>
