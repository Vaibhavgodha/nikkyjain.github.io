<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='150.html'><img src='../../../../../images/common/prev.jpg' id=next height=50 width=50/></a>
      <a href='152.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, आकाश के प्रदेश का लक्षण सूत्र द्वारा कहते हैं</font></div>
    <h3 class=mainTitle align=center><font color=maroon> ﻿आगासमणुणिविट्ठं आगासपदेससण्णया भणिदं (१४०)<br>सव्वेसिं च अणूणं सक्कदि तं देदुमवगासं ॥१५१॥<br> </font></h3>
  <div class=bottomContainer id=bottomTxt150 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अणुनिविष्टं आकाशं]</b> एक परमाणु जितने आकाश में रहता है उतने आकाश को <b>[आकाश-प्रदेशसंज्ञया]</b> 'आकाश-प्रदेश' ऐसे नाम से <b>[भणितम्]</b> कहा गया है । <b>[च]</b> और <b>[तत्]</b> वह <b>[सर्वेषां अणूनां]</b> समस्त परमाणुओं को <b>[अवकाशं दातुं शक्नोति]</b> अवकाश देने को समर्थ है ॥१४०॥<br></div>
    <div class=tikaTopContainer><b><br> टीका : 
    <span id=teeka0 class=gatha151 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha151 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha151-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथाकाशस्य प्रदेशलक्षणं सूत्रयति -<br><br>आकाशस्यैकाणुव्याप्योंश: किलाकाशप्रदेश:, स खल्वेकोऽपि शेषपञ्चद्रव्यप्रदेशानां परमसौक्ष्म्यपरिणतानन्तपरमाणुस्कन्धानां चावकाशदानसमर्थ: । अस्ति चाविभागैकद्रव्यत्वे-ऽप्यंशकल्पनमाकाशस्य, सर्वेषामणूनामवकाशदानस्यान्यथानुपपत्ते: ।<br>यदि पुनराकाशस्यांशा न स्युरिति मतिस्तदाङ्‌गुलीयुगलं नभसि प्रसार्य निरूप्यतां किमेकं क्षेत्रं किमनेकम्‌ । एकं चेत्किमभिन्नांशाविभागैकद्रव्यत्वेन किं वा भिन्नांशाविभागैकद्रव्यत्वेन । अभिन्नांशाविभागैकद्रव्यत्वेन चेत्‌ येनांशेनैकस्या अङ्‌गुले: क्षेत्रं तेनांशेनेतरस्या इत्यन्यतरांशा-भाव: । एवं द्वय्याद्यंशानामभावादाकाशस्य परमाणोरिव प्रदेशमात्रत्वम्‌ ।<br>भिन्नांशाविभागैकद्रव्यत्वेन चेत्‌ अविभागैकद्रव्यस्यांशकल्पनमायातम्‌ । अनेकं चेत्‌ किं सविभागानेकद्रव्यत्वेन किं वाऽविभागैकद्रव्यत्वेन । सविभागानेकद्रव्यत्वेन चेत्‌ एकद्रव्यस्याकाशस्यानन्तद्रव्यत्वं, अविभागैकद्रव्यत्वेन चेत्‌ अविभागैकद्रव्यस्यांशकल्पनमायातम्‌ ॥१४०॥</font></span><br></font></b><br><br><font color=darkBlue><p>﻿आकाश का एक परमाणु से व्याप्य अंश वह आकाश-प्रदेश है; और वह एक (<font color=DarkSlateGray>आकाश-प्रदेश</font>) भी शेष पाँच द्रव्यों के प्रदेशों को तथा परम सूक्ष्मता-रूप से परिणमित अनन्त परमाणुओं के स्कंधों को अवकाश देने में समर्थ है । आकाश अविभाग (<font color=DarkSlateGray>अखंड</font>) एक द्रव्य है, फिर भी उसमें (<font color=DarkSlateGray>प्रदेशरूप</font>) अंशकल्पना हो सकती है, क्योंकि यदि ऐसा न हो तो सर्व परमाणुओं को अवकाश देना नहीं बन सकेगा । ऐसा होने पर भी यदि 'आकाश के अंश नहीं होते' (<font color=DarkSlateGray>अर्थात् अंशकल्पना नहीं की जाती</font>), ऐसी (<font color=DarkSlateGray>किसी की</font>) मान्यता हो, तो आकाश में दो अंगुलियाँ फैलाकर बताइये कि 'दो अंगुलियों का एक क्षेत्र है या अनेक ?' यदि एक है तो (<font color=DarkSlateGray>प्रश्न होता है कि :-</font>), <ol><li>आकाश अभिन्न अंशोंवाला अविभाग एक द्रव्य है, इसलिये दो अंगुलियों का एक क्षेत्र है या <li>भिन्न अंशोंवाला अविभाग एक द्रव्य है, </ol>इसलिये ? <ol><li>यदि 'आकाश अभिन्न अंशवाला अविभाग एक द्रव्य है इसलिये दो अंगुलियों का एक क्षेत्र है' ऐसा कहा जाय तो, जो अंश एक अंगुलिका क्षेत्र है वही अंश दूसरी अंगुलिका भी क्षेत्र है, इसलिये दो में से एक अंश का अभाव हो गया । इस प्रकार दो इत्यादि (<font color=DarkSlateGray>एक से अधिक</font>) अंशों का अभाव होने से आकाश परमाणु की भाँति प्रदेश-मात्र सिद्ध हुआ! (<font color=DarkSlateGray>इसलिये यह तो घटित नहीं होता</font>); <li>यदि यह कहा जाय कि 'आकाश भिन्न अंशोंवाला अविभाग एक द्रव्य है' (<font color=DarkSlateGray>इसलिये दो अंगुलियों का एक क्षेत्र है</font>) तो (<font color=DarkSlateGray>यह योग्य ही है, क्योंकि</font>) अविभाग एक द्रव्य में अंश-कल्पना फलित हुई ।</ol></p><br><p>यदि ऐसा कहा जाय कि (<font color=DarkSlateGray>दो अंगुलियों के</font>) 'अनेक क्षेत्र हैं' (<font color=DarkSlateGray>अर्थात् एक से अधिक क्षेत्र हैं, एक नहीं</font>) तो (<font color=DarkSlateGray>प्रश्न होता है कि-</font>), <ol><li> 'आकाश सविभाग (<font color=DarkSlateGray>खंड-खंडरूप</font>) अनेक द्रव्य है इसलिये दो अंगुलियों के अनेक क्षेत्र हैं या <li> 'आकाश अविभाग एक द्रव्य' होने पर भी दो अंगुलियों के अनेक (<font color=DarkSlateGray>एक से अधिक</font>) क्षेत्र हैं? </ol> <ol><li> 'आकाश सविभाग अनेक द्रव्य होने से दो अंगुलियों के अनेक क्षेत्र हैं' ऐसा माना जाय तो, आकाश जो कि एक द्रव्य है उसे अनन्त-द्रव्यत्व आ जायगा'; (<font color=DarkSlateGray>इसलिये यह तो घटित नहीं होता</font>) <li> 'आकाश अविभाग एक द्रव्य होने से दो अंगुलियों का अनेक क्षेत्र है' ऐसा माना जाय तो (<font color=DarkSlateGray>यह योग्य ही है क्योंकि</font>) अविभाग एक द्रव्य में अंश-कल्पना फलित हुई ॥१४०॥</Ol></p></font></td>
    <td id=gatha151-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿एक परमाणु से आविष्ट (<font color=DarkSlateGray>घिरे हुये</font>) आकाश को ' आकाश प्रदेश ' नाम से कहा जाता है, और वह सभी परमाणुओं को अवकाश (<font color=DarkSlateGray>स्थान</font>) देने में समर्थ है । टीकार्थ- <b>[आगासमणुणिविट्ठं]</b> -अणु से निविष्ट-पुद्गल से व्याप्त- घिरा हुआ आकाश । <b>[आगासपदेससण्णया भणिदं]</b> - आकाश प्रदेश के नाम से कहा गया है | <b>[सव्वेसिं च अणुणं]</b> - सभी परमाणुओं को और चकार शब्द से सूक्ष्म स्कन्धों को <b>[सक्कदि तं देहुमवगासं]</b> - वह आकाश - प्रदेश अवकाश-स्थान देने में समर्थ है । उस आकाश प्रदेश के, यदि इसप्रकार की स्थान देने की सामर्थ्य नहीं होती, तो अनन्तानन्त जीव राशि और उससे भी पुद्गल राशी असंख्यात प्रदेशी लोक में कैसे अवकाश-स्थान प्राप्त करती? (<font color=DarkSlateGray>नहीं कर सकती है</font>) और उसे पहले विस्तार से कहा ही है । </p><br><p>अब प्रश्न है कि- अखण्ड आकाश द्रव्य के प्रदेशों का विभाग कैसे घटित होता है?  </p><br><p>उसका उत्तर कहते है- ज्ञानानन्द एक स्वभावी स्वआत्मतत्व में परम एकाग्रता लक्षण-पूर्ण लीनतारूप समाधि से उत्पन्न विकार रहित आह्लाद एकरूप सुखसुधारस (<font color=DarkSlateGray>सुखरूपी अमृतरस</font>) के आस्वाद से तृप्त दो मुनिराजों के बैठने का स्थान क्या एक है अथवा अनेक है? यदि एक है,तो दोनों मुनिराजों के एकता प्राप्त होती - दोनों मिलकर एक हो जायेंगे । परन्तु वैसा तो है नहीं । और यदि उन दोनों मुनिराजों के बैठने का स्थान पृथक-पृथक् है, तो अखण्ड आकाश द्रव्य के प्रदेशों का विभाग विरुद्ध नहीं है-ऐसा अर्थ है ॥१५१॥</p></font></td>
      </tbody></table></div>
</body>
</html>
