<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='206.html'><img src='../../../../../images/common/prev.jpg' id=next height=50 width=50/></a>
      <a href='208.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿इस प्रकार शुद्धात्मा की उपलब्धि से क्या होता है वह अब निरूपण करते हैं </font></div>
    <h3 class=mainTitle align=center><font color=maroon> ﻿जो एवं जाणित्त झादि परं अप्पगं विसुद्धप्पा (१९४)<br>सागारोऽणगारो खवेदि सो मोहदुग्गंठि ॥२०७॥<br> </font></h3>
  <div class=bottomContainer id=bottomTxt205 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः]</b> जो <b>[एवं ज्ञात्वा]</b> ऐसा जानकर <b>[विशुद्धात्मा]</b> विशुद्धात्मा होता हुआ <b>[परमात्मानं]</b> परम आत्मा का <b>[ध्यायति]</b> ध्यान करता है, <b>[सः]</b> वह <b>[साकार: अनाकार:]</b> साकार हो या अनाकार  <b>[मोहदुर्ग्रंथि]</b> मोहदुर्ग्रंथि का <b>[क्षपयति]</b> क्षय करता है । <br></div>
    <div class=tikaTopContainer><b><br> टीका : 
    <span id=teeka0 class=gatha207 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha207 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha207-teeka0><b><font color=darkGreen>अमृतचंद्राचार्य </font></b><br><br><font color=darkBlue><p>﻿इस यथोक्त विधि के द्वारा जो शुद्धात्मा को ध्रुव जानता है, उसे उसी में प्रवृत्ति के द्वारा शुद्धात्मत्व होता है; इसलिये अनन्तशक्तिवाले चिन्मात्र परम आत्मा का एकाग्रसंचेतनलक्षण ध्यान होता है; और इसलिये (<font color=DarkSlateGray>उस ध्यान के कारण</font>) साकार (<font color=DarkSlateGray>सविकल्प</font>) उपयोगवाले को या अनाकार (<font color=DarkSlateGray>निर्विकल्प</font>) उपयोगवाले को—दोनों को अविशेषरूप से एकाग्रसंचेतन की प्रसिद्धि होने से—अनादि संसार से बँधी हुई अतिदृढ़ मोहदुर्ग्रंथि (<font color=DarkSlateGray>मोह की दुष्ट गाँठ</font>) छूट जाती है ।</p><br><p>इससे (<font color=DarkSlateGray>ऐसा कहा गया है कि</font>) मोहग्रंथि भेद (<font color=DarkSlateGray>दर्शनमोहरूपी गाँठ का टूटना</font>) वह शुद्धात्मा की उपलब्धि का फल है ॥११४॥</p></font></td>
    <td id=gatha207-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[झादि]</b> ध्यान करता है <b>[जो]</b> कर्तारूप जो । किसका ध्यान करता है? <b>[अप्पगं]</b> निजात्मा का ध्यान करता है । कैसे निजात्मा का ध्यान करता है? <b>[परं]</b> परम, अनन्त-ज्ञानादि गुणों का आधार होने से परम-उत्कृष्ट निजात्मा का ध्यान करता है । पहले क्या करके उसका ध्यान करता है? <b>[एवं जाणित्ता]</b> इस- प्रकार पहले (<font color=DarkSlateGray>२०३ से २०६ गाथा पर्यन्त</font>) कही गई पद्धति-रूप निजात्मा की प्राप्ति लक्षण स्व-संवदेन ज्ञान से निजात्मा को जानकर फिर उसका ध्यान करता है । वह कैसा होता हुआ उसका ध्यान करता है? <b>[विशुद्धप्पा]</b> ख्याति, पूजा, लाभ आदि सम्पूर्ण इच्छा समूहों से रहित होने के कारण विशुद्धात्मा होता हुआ उसका ध्यान करता है । और भी कैसा है? <b>[सागारोऽणगारो]</b> सागार-अनागार है । अथवा साकार-अनाकार है । जो आकार अर्थात् विकल्प के साथ वर्तता है वह साकार-आकार सहित ज्ञानोपयोग है, अनाकार-विकल्प रहित दर्शनोपयोग -- उन दोनों से सहित साकार-अनाकार है । अथवा साकार अर्थात् सविकल्प गृहस्थ, अनाकार अर्थात् निर्विकल्प मुनिराज । अथवा साकार अर्थात् लिंग--चिन्हरूप से जो वर्तते हैं वे आकार सहित--साकार यति-मुनि हैं और अनाकार अर्थात् चिन्ह रहित गृहस्थ हैं । <b>[खवेदि सो मोहदुग्गंठि]</b> जो इन गुणों से सहित है, वह मोहरूपी दुर्ग्रंथि--बुरी गाँठ का क्षय करता है । मोह ही दुर्ग्रंथि-मोह दुर्ग्रंथि (<font color=DarkSlateGray>इसप्रकार कर्मधारय समास किया</font>) शुद्धात्मा की रुचि का प्रतिबन्धक (<font color=DarkSlateGray>रोकने वाला</font>) दर्शनमोह, उसे नष्ट करता है । </p><br><p>इससे यह निश्चित हुआ कि मोह-रूपी ग्रन्थि का विनाश ही, आत्मोपलब्धि का फल है ॥२०७॥</p></font></td>
      </tbody></table></div>
</body>
</html>
