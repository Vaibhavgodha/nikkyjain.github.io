<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='285.html'><img src='../../../../../images/common/prev.jpg' id=next height=50 width=50/></a>
      <a href='287.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब, शुभोपयोगी श्रमणों का लक्षण प्रसिद्ध करते है-</font></div>
    <h3 class=mainTitle align=center><font color=maroon> ﻿अरहंतादिसु भत्ती वच्छलदा पवयणाभिजुत्तेसु (२४६)<br>विज्जदि जदि सामण्णे सा सुहजुत्त भवे चरिया ॥२८६॥<br> </font></h3>
  <div class=bottomContainer id=bottomTxt277 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[श्रामण्ये]</b> श्रामण्य में <b>[यदि]</b> यदि <b>[अर्हदादिषु भक्ति:]</b> अर्हन्तादि के प्रति भक्ति तथा <b>[प्रवचनाभियुक्तेषु वत्सलता]</b> प्रवचनरत जीवों के प्रति वात्सल्य <b>[विद्यते]</b> पाया जाता है तो <b>[सा]</b> वह <b>[शुभयुक्ता चर्या]</b> शुभयुक्त चर्या (<font color=DarkSlateGray>शुभोपयोगी चारित्र</font>) <b>[भवेत्]</b> है ।<br></div>
    <div class=tikaTopContainer><b><br> टीका : 
    <span id=teeka0 class=gatha286 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha286 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha286-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ शुभोपयोगिश्रमणानां प्रवृत्तिमुपदर्शयति -<br><br>सकलसंगसंन्यासात्मनि श्रामण्ये सत्यपि कषायलवावेशवशात्‌ स्वयं शुद्धात्मवृत्तिमात्रेणा-वस्थातुमशक्तस्य, परेषु शुद्धात्मवृत्तिमात्रेणावस्थितेष्वर्हदादिषु, शुद्धात्मवृत्तिमात्रावस्थितिप्रतिपादकेषु प्रवचनाभियुक्तेषु च भक्त्या वत्सलतया च प्रचलितस्य, तावन्मात्ररागप्रवर्तित-परद्रव्यप्रवृत्तिसंवलितशुद्धात्मवृत्ते:, शुभोपयोगि चारित्रं स्यात्‌ । अत: शुभोपयोगिश्रमणानां शुद्धात्मानुरागयोगिचारित्रत्वलक्षणम्‌ ॥२४६॥</font></span><br></font></b><br><br><font color=darkBlue><p>﻿सकल संग के संन्यासस्वरूप श्रामण्य के होने पर भी जो कषायांश (<font color=DarkSlateGray>अल्पकषाय</font>) के आवेश के वश केवल शुद्धात्मपरिणतिरूप से रहने में स्वयं अशक्त है ऐसा श्रमण, पर ऐसे जो (<font color=DarkSlateGray>१</font>) केवल शुद्धात्मपरिणतरूप से रहने वाले अर्हन्तादिक तथा (<font color=DarkSlateGray>२</font>) केवल शुद्धात्मपरिणतरूप से रहने का प्रतिपादन करने वाले प्रवचनरत जीवों के प्रति (<font color=DarkSlateGray>१</font>) भक्ति तथा (<font color=DarkSlateGray>२</font>) वात्सल्य से चंचल है उस (<font color=DarkSlateGray>श्रमण</font>) के, मात्र उतने राग से प्रवर्तमान परद्रव्यप्रवृत्ति के साथ शुद्धात्मपरिणतिमिलित होने के कारण, शुभोपयोगी चारित्र है ।</p><br><p>     इससे (<font color=DarkSlateGray>यह कहा गया है कि</font>) शुद्धात्मा का अनुरागयुक्त चारित्र शुभोपयोगी श्रमणों का लक्षण है ।</p></font></td>
    <td id=gatha286-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[सा सुहजुत्ता भवे चरिया]</b> वह चर्या शुभयुक्त हो । किसके वह चर्या शुभ युक्त हो ?  मुनि के वह चर्या शुभ युक्त हो । कैसे मुनिराज के, वह ऐसी हो? सम्पूर्ण रागादि विकल्प रहित परम समाधि (<font color=DarkSlateGray>स्वरूप-स्थिरता</font>) में ठहरने के लिये असमर्थ मुनि के, वह ऐसी हो । यदि क्या है तो ऐसी शुभयुक्त चर्या हो ? <b>[विज्जदि जदि]</b> यदि पाई जाती है तो वह हो? कहाँ पायी जाती है, तो वह हो? <b>[सामण्णे]</b> श्रामण्य-चारित्र में यदि पाई जाती है, तो वह हो । उसमें क्या पायी जाती है? <b>[अरहंतादिसु भत्ती]</b> अनन्त ज्ञान आदि गुणों से सहित अरहन्त-सिद्धों में, गुणों के प्रति अनुराग सहित भक्ति पायी जाती है । <b>[वच्छलदा]</b> वत्सल का भाव वत्सलता-वात्सल्य है, विनय अनुकूल वृत्ति-प्रवृत्ति रूप वत्सलता पायी जाती है । किन विषयों में वत्सलता पायी जाती है? <b>[पवयणाभिजुत्तेसु]</b> प्रवचन में अभियुक्तों के प्रति । यहाँ प्रवचन शब्द से आगम अथवा संघ कहा गया है, उस प्रवचन से अभियुक्त, प्रवचनाभियुक्त है (<font color=DarkSlateGray>इसप्रकार तृतीया तत्पुरुष समास किया</font>) अर्थात् आगम में लीन- स्वाध्याय-रत या संघ में स्थित आचार्य, उपाध्याय, साधुओं के प्रति उसमें वत्सलता पायी जाती है । </p><br><p>इससे यह कहा गया है- स्वयं शुद्धोपयोग लक्षण परम सामयिक में ठहरने के लिए असमर्थ मुनि के, शुद्धोपयोग के फलस्वरूप केवलज्ञान परिणत अन्य जीवों के प्रति और उसीप्रकार शुद्धोपयोग के आराधक जीवों के प्रति, जो वह भक्ति है, वह शुभोपयोगी श्रमणों का लक्षण है ॥२८६॥</p></font></td>
      </tbody></table></div>
</body>
</html>
