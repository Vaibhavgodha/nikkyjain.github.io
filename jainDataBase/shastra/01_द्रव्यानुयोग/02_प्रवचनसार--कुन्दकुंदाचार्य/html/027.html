<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='025-026.html'><img src='../../../../../images/common/prev.jpg' id=next height=50 width=50/></a>
      <a href='028.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿ज्ञान की भाँति आत्मा का भी सर्वगतत्व न्याय-सिद्ध है</font></div>
    <h3 class=mainTitle align=center><font color=maroon> ﻿सव्वगदो जिणवसहो सव्वे वि य तग्गया जगदि अट्ठा (२६)<br>णाणमयादो य जिणो विसयादो तस्स ते भणिदा ॥२७॥<br> </font></h3>
  <div class=bottomContainer id=bottomTxt29 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जिनवृषभ:]</b> जिनवर <b>[सर्वगत:]</b> सर्वगत हैं <b>[च]</b> और <b>[जगति]</b> जगत के <b>[सर्वे अपि अर्था:]</b> सर्व पदार्थ <b>[तद्गता:]</b> जिनवरगत (<font color=DarkSlateGray>जिनवर में प्राप्त</font>) हैं;  <b>[जिन: ज्ञानमयत्वात्]</b> क्योंकि जिन ज्ञानमय हैं <b>[च]</b> और <b>[ते]</b> वे सब पदार्थ <b>[विषयत्वात्]</b> ज्ञान के विषय होने से <b>[तस्य]</b> जिन के विषय <b>[भणिता:]</b> कहे गये हैं ॥२६॥<br></div>
    <div class=tikaTopContainer><b><br> टीका : 
    <span id=teeka0 class=gatha027 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha027 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha027-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथात्मनोऽपि ज्ञानवत्‌ सर्वगतत्वं न्यायायातमभिनन्दति -<br><br>ज्ञानं हि त्रिसमयावच्छिन्नसर्वद्रव्यपर्यायरूपव्यवस्थितविश्वज्ञेयाकारानाक्रामत्‌ सर्वगतमुक्तं तथाभूतज्ञानमयीभूय व्यवस्थितत्वाद्भगवानपि सर्वगत एव । एवं सर्वगतज्ञानविषयात्वात्सर्वेऽर्था  अपि सर्वगतज्ञानाव्यतिरिक्तस्य भगवतस्तस्य ते विषया इति भणितत्वात्तद्‌गता एव भवन्ति ।<br><br>तत्र निश्चयनयेनानाकुलत्वलक्षणसौख्यसंवेदनत्वाधिष्ठानत्वावच्छिन्नात्मप्रमाणज्ञान-स्वतत्त्वापरित्यागेन विश्वज्ञेयाकाराननुपगम्यावबुध्यमानोऽपि व्यवहारनयेन भगवान्‌ सर्वगत इति व्यपदिश्यते । तथा नैमित्तिकभूतज्ञेयाकारानात्मस्थानवलोक्य सर्वेऽर्थास्तद्‌गता इत्युप-चर्यन्ते, न चतेषां परमार्थतोऽन्योन्यगमनमस्ति, सर्वद्रव्याणां स्वरूपनिष्ठत्वात्‌ । अयं क्रमो ज्ञानेऽपि निश्चेय: ॥२६॥</font></span><br></font></b><br><br><font color=darkBlue><p>﻿ज्ञान त्रिकाल के सर्व द्रव्य-पर्याय रूप प्रवर्तमान समस्त ज्ञेयाकारों को पहुँच जाने से (<font color=DarkSlateGray>जानता होने से</font>) सर्वगत कहा गया है; और ऐसे (<font color=DarkSlateGray>सर्वगत</font>) ज्ञानमय होकर रहने से भगवान भी सर्वगत ही हैं । इसप्रकार सर्व पदार्थ भी सर्वगत ज्ञान के विषय होने से, सर्वगत ज्ञान से अभिन्न उन भगवान के वे विषय हैं ऐसा (<font color=DarkSlateGray>शास्त्र में</font>) कहा है; इसलिये सर्व पदार्थ भगवान-गत ही (<font color=DarkSlateGray> भगवान में प्राप्त ही</font>) हैं ।</p><br><p>वहाँ (<font color=DarkSlateGray>ऐसा समझना कि</font>) - निश्चयनय से अनाकुलता लक्षण सुख का जो संवेदन उस सुख-संवेदन के <sup>१</sup>अधिष्ठानता जितना ही आत्मा है और उस आत्मा के बराबर ही ज्ञान स्वतत्त्व है; उस निज-स्वरूप आत्म-प्रमाण ज्ञान को छोड़े बिना, समस्त <sup>२</sup>ज्ञेयाकारों के निकट गये बिना, भगवान (<font color=DarkSlateGray>सर्व पदार्थों को</font>) जानते हैं । निश्चयनय से ऐसा होने पर भी व्यवहारनय से यह कहा जाता है कि भगवान सर्वगत हैं । और <sup>३</sup>नैमित्तिक-भूत ज्ञेयाकारों को आत्मस्थ (<font color=DarkSlateGray>आत्मा में रहे हुए</font>) देखकर ऐसा उपचार से कहा जाता है; कि 'सर्व पदार्थ आत्मगत (<font color=DarkSlateGray>आत्मा में</font>) हैं'; परन्तु परमार्थत: उनका एक दूसरे में गमन नहीं होता, क्योंकि सर्व द्रव्य स्वरूप-निष्ठ (<font color=DarkSlateGray>अर्थात् अपने-अपने स्वरूप में निष्चल अवस्थित</font>) हैं ।</p><br><p>यही क्रम ज्ञान में भी निश्चित करना चाहिये । (<font color=DarkSlateGray>अर्थात् आत्मा और ज्ञेयों के सम्बन्ध में निश्चय-व्यवहार से कहा गया है, उसी प्रकार ज्ञान और ज्ञेयों के सम्बन्ध में भी समझना चाहिए</font>) ॥२६॥</p><br><span class=shortFont><sup>१</sup>अधिष्ठान = आधार, रहनेका स्थान (<font color=DarkSlateGray>आत्मा सुख-संवेदन का आधार है । जितने में सुख का वेदन होता है उतना ही आत्मा है</font>)<br><sup>२</sup>ज्ञेयाकार = पर पदार्थों के द्रव्य-गुण-पर्याय जो कि ज्ञेय हैं । (<font color=DarkSlateGray>यह ज्ञेयाकार परमार्थत: आत्मा से सर्वथा भिन्न है ।</font>)<br><sup>३</sup>नैमित्तिकभूत ज्ञेयाकार = ज्ञान में होनेवाले (<font color=DarkSlateGray>ज्ञान की अवस्था-रूप</font>) ज्ञेयाकार । (<font color=DarkSlateGray>इन ज्ञेयाकारो को ज्ञानाकार भी कहा जाता है, क्योंकि ज्ञान इन ज्ञेयाकार-रूप परिणमित होते हैं । यह ज्ञेयाकार नैमित्तिक हैं और पर पदार्थों के द्रव्य-गुण-पर्याय उनके निमित्त हैं । इन ज्ञेयाकारों को आत्मा में देखकर 'समस्त पर पदार्थ आत्मा में हैं', इसप्रकार उपचार किया जाता है । यह बात ३१ वीं गाथा में दर्पण का दृष्टान्त देकर समझाई गई है ।</font>)</span></font></td>
    <td id=gatha027-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब जैसे पहले (<font color=DarkSlateGray>२४ वीं गाथा में</font>)  ज्ञान को सर्वगत कहा था, उसीप्रकार सर्वगत ज्ञान की अपेक्षा भगवान भी सर्वगत हैं यह ज्ञान कराते हैं -</p><br><p><b>[सव्वगदो]</b> सर्वगत हैं । कर्तारूप वे सर्वगत कौन हैं? <b>[जिणवसहो]</b> - सर्वज्ञ सर्वगत हैं । सर्वज्ञ सर्वगत क्यों हैं? <b>[जिणो णाणमयादो य]</b> - सर्वज्ञ-जिन ज्ञानमय होने के कारण सर्वगत हैं । <b>[सव्वे वि य तग्गया जगदि अट्ठा]</b> - और वे जगत् के सभी पदार्थ, दर्पण में बिम्ब के समान, व्यवहार से उन भगवान में गये हैं । वे पदार्थ भगवान में गये हैं, यह कैसे जाना? <b>[ते भणिया]</b> - वे पदार्थ वहाँ गये हैं - ऐसा कहा गया है । <b>[विषयादो]</b> - ज्ञान के विषय - ज्ञेय होने से वे पदार्थ भगवान में गये हैं - ऐसा कहा गया है । किसके ज्ञेय होने से वे गये हुये कहे गये हैं? <b>[तस्स]</b> - भगवान के ज्ञेय होने से वे भगवान में गये हुये कहे गये हैं ।</p><br><p>वह इसप्रकार - जो अनन्तज्ञान और अनाकुलता लक्षण अनन्तसुख का आधार है वह आत्मा है ।</p><br><p>ऐसा होने से आत्मप्रमाण ज्ञान आत्मा का अपना स्वरूप है । ऐसे अपने स्वरूप से तथा शरीर में रहने रूप स्थिति को नहीं छोड़ते हुये ही वे सर्वज्ञ लोकालोक को जानते हैं । इसलिये व्यवहार से भगवान सर्वगत कहे गये हैं । और दर्पण में बिम्ब के समान क्योंकि नीले, पीले आदि बाह्य पदार्थ जानकारी-रूप से ज्ञान में प्रतिबिम्बित होते हैं (<font color=DarkSlateGray>झलकते है</font>), इसलिये पदार्थों के कार्यभूत पदार्थाकार भी पदार्थ कहलाते हैं और वे ज्ञान में स्थित हैं - ऐसे कथन में दोष नही है - यह अभिप्राय है ।</p></font></td>
      </tbody></table></div>
</body>
</html>
