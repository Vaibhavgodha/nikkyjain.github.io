<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='074.html'><img src='../../../../../images/common/prev.jpg' id=next height=50 width=50/></a>
      <a href='076.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿इसप्रकार इन्द्रिय-सुख की बात उठाकर अब इन्द्रिय-सुख को दुखपने में डालते हैं</font></div>
    <h3 class=mainTitle align=center><font color=maroon> ﻿सोक्खं सहावसिद्धं णत्थि सुराणं पि सिद्धमुवदेसे (७१)<br>ते देहवेदणट्ठा रमंति विसएसु रम्मेसु ॥७५॥<br> </font></h3>
  <div class=bottomContainer id=bottomTxt77 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[उपदेशे सिद्धं]</b> (<font color=DarkSlateGray>जिनेन्द्र-देव के</font>) उपदेश से सिद्ध है कि <b>[सुराणाम्‌ अपि]</b> देवों के भी <b>[स्वभावसिद्धं]</b> स्वभाव-सिद्ध <b>[सौख्यं]</b> सुख <b>[नास्ति]</b> नहीं है; <b>[ते]</b> वे <b>[देहवेदनार्ता]</b> (<font color=DarkSlateGray>पंचेन्द्रियमय</font>) देह की वेदना से पीड़ित होने से <b>[रम्येसु विषयेसु]</b> रम्य विषयों में <b>[रमन्ते]</b> रमते हैं ॥७१॥<br></div>
    <div class=tikaTopContainer><b><br> टीका : 
    <span id=teeka0 class=gatha075 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha075 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha075-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथैवमिन्द्रियसुखमुत्क्षिप्य दु:खत्वे प्रक्षिपति -<br><br>इन्द्रियसुखभाजनेषु हि प्रधाना दिवौकस: । तेषामपि स्वाभाविकं न खलु सुखमस्ति, प्रत्युत तेषां स्वाभाविकं दु:खमेवावलोक्यते, यतस्ते पञ्चेन्द्रियात्मकशरीरपिशाचपीडया परवशा भृगुप्रपातस्थानीयन्मनोज्ञविषयानभिपतन्ति ॥७१॥</font></span><br></font></b><br><br><font color=darkBlue><p>﻿इन्द्रिय-सुख के भाजनों में प्रधान देव हैं; उनके भी वास्तव में स्वाभाविक सुख नहीं है, उलटा उनके स्वाभाविक दुःख ही देखा जाता है; क्योंकि वे पचेन्द्रियात्मक शरीर-रूपी पिशाच की पीड़ा से परवश होने से <sup>१</sup>भृगुप्रपात के समान मनोज्ञ विषयों की ओर दौड़ते हैं ॥७१॥</p><br><span class=shortFont><sup>१</sup>भृगुप्रपात = अत्यंत दुःख से घबराकर आत्मघात करने के लिये पर्वत के निराधार उच्च शिखर से गिरना ।  (<font color=DarkSlateGray>भृगु = पर्वत का निराधार उच्च-स्थान-शिखर प्रपात= गिरना</font>)</span></font></td>
    <td id=gatha075-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[सोक्खं सहावसिद्धं]</b> - उपादान-कारणभूत ज्ञानानन्द एक स्वभाव से उत्पन्न जो रागादि उपाधि रहित स्वाभाविक सुख, वह स्वभाव-सिद्ध सुख कहलाता है । <b>[तच्च णत्थि सुराणं पि]</b> - वह सुख मनुष्यादि के तो दूर ही रहो, देवेन्द्रादि के भी नहीं है । <b>[सिद्धमुवदेसे]</b> - ऐसा परमागम में कहा गया है । <b>[ते देहवेदणट्ठा रमंति विसएसु रम्मेसु]</b> - उस प्रकार के स्वभावसिद्ध सुख का अभाव होने से वे देवादि शरीर सम्बन्धी वेदना से पीड़ित-दु:खित होते हुये रम्याभास विषयों में रमण करते हैं ।</p><br><p>अब इसका विस्तार करते हैं - जैसे कोई पुरुष विशेष नीचे भाग में सात नरक स्थानीय (<font color=DarkSlateGray>रूपी</font>) विशाल अजगर के फैलाये हुये मुख में, क्रोध-मान-माया-लोभ स्थानीय चारों कोनों पर स्थित चार सर्पों द्वारा फैलाये हुये मुख में, शरीर स्थानीय महान अन्धकूप में गिरा हुआ, संसार स्थानीय विशाल भयंकर वन में, मिथ्यात्वादि कुमार्ग में नष्ट होता हुआ, मृत्यु स्थानीय हाथी के भय से, जिसकी जड़ शुक्ल और कृष्ण पक्ष रूपी दो चूहे काट रहे हैं ऐसी आयुकर्म स्थानीय वृक्ष की शाखा-विशेष पर, रोग स्थानीय मधु-मक्खियों से घिरा हुआ, उसी हाथी द्वारा वृक्ष हिलाये जाने पर, विषय-सुख स्थानीय मधु-बिन्दु के स्वाद से सुख मानता है; वैसा यह संसार का सुख है । पूर्वोक्त मोक्षसुख इससे विपरीत है - यह तात्पर्य है ।</p></font></td>
      </tbody></table></div>
</body>
</html>
