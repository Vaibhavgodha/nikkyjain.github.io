<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='169.html'><img src='../../../../../images/common/prev.jpg' id=next height=50 width=50/></a>
      <a href='171.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब अशुभोपयोग का स्वरूप कहते हैं </font></div>
    <h3 class=mainTitle align=center><font color=maroon> ﻿विसयकसाओगाढो दुस्सुदिदुच्चित्तदुट्टगोट्ठिजुदो (१५८)<br>उग्गो उम्मग्गपरो उवओगो जस्स सो असुहो ॥१७०॥<br> </font></h3>
  <div class=bottomContainer id=bottomTxt168 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यस्य उपयोग:]</b> जिसका उपयोग <b>[विषयकषायावगाढ:]</b> विषयकषाय में अवगाढ़ (<font color=DarkSlateGray>मग्न</font>) है, <b>[दु:श्रुतिदुश्चित्तदुष्टगोष्टियुत:]</b> कुश्रुति, कुविचार और कुसंगति में लगा हुआ है, <b>[उग्र:]</b> उग्र है तथा <b>[उन्मार्गपर:]</b> उन्मार्ग में लगा हुआ है, <b>[सः अशुभ:]</b> उसका वह अशुभोपयोग है । <br></div>
    <div class=tikaTopContainer><b><br> टीका : 
    <span id=teeka0 class=gatha170 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha170 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha170-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथाशुभोपयोगस्वरूपं प्ररूपयति -<br><br>विशिष्टोदयदशाविश्रान्तदर्शनचारित्रमोहनीयपुद्‌गलानुवृत्तिपरत्वेन परिग्रहीताशोभनोपरा-गत्वात्परमभट्टारकमहादेवाधिदेवपरमेश्वरार्हत्सिद्धसाधुभ्योऽन्यत्रोन्मार्गश्रद्धाने विषयकषाय-दु:श्रवणदुराशयदुष्टसेवनोग्रताचरणे च प्रवृत्तेऽशुभोपयोग: ॥१५८॥</font></span><br></font></b><br><br><font color=darkBlue><p>﻿विशिष्ट उदयदशा में रहने वाले दर्शनमोहनीय और चारित्रमोहनीयरूप पुद्‌गलों के अनुसार परिणति में लगा होने से अशुभ उपराग को ग्रहण करने से, जो (<font color=DarkSlateGray>उपयोग</font>) परम भट्टारक, महा देवाधिदेव, परमेश्वर—अर्हंत, सिद्ध और साधु को छोड़कर अन्य- उन्मार्ग की श्रद्धा करने में तथा विषय, कषाय, कुश्रवण, कुविचार, कुसंग और उग्रता का आचरण करने में प्रवृत्त है, वह अशुभोपयोग है ॥१५८॥ </p></font></td>
    <td id=gatha170-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[विसयकसाओगाढो]</b> विषय-कषायों में अवगाढ़--आसक्त, <b>[दुस्सुदिदुच्चित्तदुट्टगोट्ठिजुदो]</b> दू:श्रुति--बुरा सुनने या पढने, दुश्चित्त--बुरामन--बुरा सुचने, दुष्ट-गोष्ठी--बुरी संगति से सहित । <b>[उग्गो]</b> उग्र । <b>[उम्मग्गपरो]</b> उन्मार्ग--विपरीत मार्ग में तत्पर । <b>[उवओगो]</b> इस प्रकार चार विशेषणों से सहित उपयोगरूप परिणाम <b>[जस्स]</b> जिस जीव के होते हैं; <b>[सो असुहो]</b> वह उपयोग अशुभ कहलाता है अथवा अभेदरूप से (<font color=DarkSlateGray>वह</font>) पुरुष ही अशुभ कहलाता है । </p><br><p>वह इसप्रकार -- विषय-कषाय रहित शुद्ध चैतन्य-परिणति से विपरीत विषय-कषाय में अवगाढ़ अर्थात् विषय-कषाय रूप से परिणत । शुद्धात्मतत्त्व की प्रतिपादक श्रुति--जिनवाणी--आगम सुश्रुति है, उससे विपरीत </p><br><p>दु:श्रुति अथवा मिथ्या-शास्त्र-रूप श्रुति दू:श्रुति है । चिंता रहित होकर आत्मध्यान परिणत, आत्मा में लीन मन सुचित्त है, उस आत्मलीनता का विनाश करनेवाला मन दुश्चित्त है अथवा स्व और पर के लिये काम-भोग की चिन्ता-रूप परिणत रागादि अपध्यान-बुरे ध्यान दुश्चित्त हैं । परम-चैतन्य-परिणति को नष्ट करने वाली दुष्ट गोष्ठी है, अथवा उस परम-चैतन्य-परिणति के विरोधी कुशील पुरुष आदि की गोष्ठी--दुष्ट गोष्ठी--बुरी संगति है । इस प्रकार दू:श्रुति, दुश्चित्त, दुष्ट-गोष्ठी से सहित दू:श्रुति, दुश्चित्त, दुष्ट-गोष्ठी सहित है (<font color=DarkSlateGray>तृतीया-तत्पुरुषसमास किया है</font>) । परम उपाशम-भावरूप परिणत परम-चैतन्य-स्वभाव के प्रतिकूल उग्र है । वीतराग-सर्वज्ञ भगवान द्वारा कहे गये निश्चय-व्यवहार मोक्षमार्ग से विरुद्ध उन्मार्ग में तत्पर है ।</p><br><br><p>इस प्रकार चार विशेषणों से सहित उपयोग-रूप परिणाम अथवा उनरूप परिणत पुरुष अशुभोपयोग कहलाता है - ऐसा अर्थ है ॥१७०॥</p></font></td>
      </tbody></table></div>
</body>
</html>
