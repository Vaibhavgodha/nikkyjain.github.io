<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='071.html'><img src='../../../../../images/common/prev.jpg' id=next height=50 width=50/></a>
      <a href='073.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿उन्हीं भगवान को सिद्धावस्था सम्बन्धी गुणों के स्तवनरूप से नमस्कार</font></div>
    <h3 class=mainTitle align=center><font color=maroon> ﻿तं गुणदो अधिगदरं अविच्छिदं मणुवदेवपदिभावं<br>अपुणब्भावणिबद्धं पणमामि पुणो पुणो सिद्धं ॥७२॥<br> </font></h3>
  <div class=bottomContainer id=bottomTxt74 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿उन गुणों से परिपूर्ण, मनुष्य व देवों के स्वामित्व से रहित, अपुनर्भाव निबद्ध-मोक्ष स्वरूप सिद्ध भगवान को बारंबार प्रणाम करता हूँ ॥७२॥<br></div>
    <div class=tikaTopContainer><b><br> टीका : 
    <span id=teeka0 class=gatha072 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha072-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿<b>[पणमामि]</b> - नमस्कार करता हूँ । <b>[पुणो पुणो]</b> - बारम्बार । बारम्बार किन्हें नमस्कार करता हूँ? <b>[तं सिद्धं]</b> - परमागम में प्रसिद्ध उन सिद्धों को नमस्कर करता हूँ । वे सिद्ध कैसे हैं? <b>[गुणदो अधिगदरं]</b> -अव्याबाध- अनन्त सुखादि गुणों से अधिकतर-अच्छी तरह विशिष्टाधिक-परिपूर्ण गुणवाले हैं । वे सिद्ध और  कैसे हैं? <b>[अविच्छिदं मणुवदेवपदिभावं]</b> - जैसे पहले अरहन्त अवस्था में चक्रवर्ती, देवेन्द्र आदि समवशरण में आकर नमस्कार करते हैं, उससे प्रभुता होती है; उससे उल्लंघित हो जाने के कारण मानवपति, देवपति भाव से रहित हैं । वे सिद्ध और किस विशेषतावाले हैं? <b>[अपुणब्भावणिबद्धं]</b> - द्रव्य क्षेत्रादि पाँच प्रकार के भवों से विलक्षण शुद्ध-बुद्ध एक स्वभावी निजात्मा की प्राप्ति लक्षण जो मोक्ष, उसके अधीन होने से अपुनर्भावनिबद्ध हैं - यह भाव है ।</p><br><p>इस प्रकार नमस्कार की मुख्यता से दो गाथायें पूर्ण हुईं ।</p><br><p>इस प्रकार आठ गाथाओं वाला पाँचवा स्थल जानना चाहिये ।</p><br><p>इसप्रकार अठारह गाथाओं द्वारा पाँच स्थलों में विभक्त 'सुख प्रपंच' नामक चतुर्थ अन्तराधिकार पूर्ण हुआ ।</p><br><p>इसप्रकार पूर्वोक्त प्रकार से <b>['एस सुरासुर']</b> इत्यादि चौदह गाथाओं द्द्वारा पीठिका पूर्ण हुई उसके बाद सात गाथाओं द्रारा (<font color=DarkSlateGray>सामान्य-सर्वज्ञसिद्धि</font>), तदनन्तर तेतीस गाथाओं द्वारा (<font color=DarkSlateGray>ज्ञानप्रपंच</font>) और उसके बाद अठारह गाथाओं द्वारा (<font color=DarkSlateGray>सुख प्रपंच</font>) - इसप्रकार सामूहिक बहत्तर गाथाओं द्वारा चार अन्तराधिकार रूप से प्रथम (<font color=DarkSlateGray>शुद्धोपयोग अधिकार</font>) पूर्ण हुआ ।</p></font></td>
      </tbody></table></div>
</body>
</html>
