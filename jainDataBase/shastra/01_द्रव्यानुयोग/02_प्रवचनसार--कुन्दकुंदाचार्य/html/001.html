<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='000_मंगलाचरण.html'><img src='../../../../../images/common/prev.jpg' id=next height=50 width=50/></a>
      <a href='002.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿प्रवर्तमान तीर्थ के नायक श्री महावीर-स्वामी को प्रणमन और वन्दन</font></div>
    <h3 class=mainTitle align=center><font color=maroon> ﻿एस सुरासुरमणुसिंदवंदिदं धोदघाइकम्ममलं<br>पणमामि वड्‌ढमाणं तित्थं धम्मस्स कत्तारं ॥१॥<br> </font></h3>
  <div class=bottomContainer id=bottomTxt5 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[एष:]</b> यह मैं <b>[सुरासुरमनुष्येन्द्रवंदितं]</b> जो <sup>*</sup>सुरेन्द्रों, <sup>*</sup>असुरेन्द्रों और <sup>*</sup>नरेन्द्रों से वन्दित हैं तथा जिन्होंने <b>[धौतघातिकर्ममलं]</b> घाति कर्म-मल को धो डाला है ऐसे <b>[तीर्थं]</b> तीर्थ-रूप और <b>[धर्मस्य कर्तारं]</b> धर्म के कर्ता <b>[वर्धमानं]</b> श्री वर्धमानस्वामी को <b>[प्रणमामि]</b> नमस्कार करता हूँ ॥१॥<br><br><span class=shortFont><sup>*</sup>सुरेन्द्र = ऊर्ध्वलोक-वासी देवों के इन्द्र<br><sup>*</sup>असुरेन्द्र = अधोलोक-वासी देवों के इन्द्र<br><sup>*</sup>नरेन्द्र = चक्रवर्ती, मनुष्यों के अधिपति</span><br></div>
    <div class=tikaTopContainer><b><br> टीका : 
    <span id=teeka0 class=gatha001 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha001 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha001-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿एष स्वसंवेदनप्रत्यक्षदर्शनज्ञानसामान्यात्माहं सुरासुरमनुष्येन्द्रवन्दितत्वात्त्रिलोकैकगुरुं, धौतघातिकर्ममलत्वाज्जगदनुग्रहसमर्थानन्तशक्तिपारमैश्वर्यं, योगिनां तीर्थत्वात्तरणसमर्थं, धर्मकर्तृत्वाच्छुद्धस्वरूपवृत्तिविधातारं, प्रवर्तमानतीर्थनायकत्वेन प्रथमत एव परमभट्टारकमहा-देवाधिदेवपरमेश्वरपरमपूज्यसुगृहीतनामश्रीवर्धमानदेवं प्रणमामि ॥१ ॥</font></span><br></font></b><br><br><font color=darkBlue><p>﻿यह <sup>*</sup>स्वसंवेदनप्रत्यक्ष <sup>*</sup>दर्शन-ज्ञान-सामान्यस्वरूप मैं, जो <ul><li>सुरेन्द्रों, असुरेन्द्रों और नरेन्द्रों के द्वारा वन्दित होने से तीन लोक के एक (<font color=DarkSlateGray>अनन्य सर्वोत्कृष्ट</font>) गुरु हैं, <li>जिनमें घाति कर्म-मल के धो डालने से जगत पर अनुग्रह करने में समर्थ अनन्त शक्ति-रूप परमेश्वरता है, <li>जो तीर्थता के कारण योगियों को तारने में समर्थ हैं, <li>धर्म के कर्ता होने से जो शुद्ध स्वरूप परिणति के कर्ता हैं, <li>उन परम भट्टारक, महादेवाधिदेव, परमेश्वर, परमपूज्य, जिनका नाम ग्रहण भी अच्छा है </ul>ऐसे श्री वर्धमान देव को प्रवर्तमान तीर्थ की नायकता के कारण प्रथम ही, प्रणाम करता हूँ ॥१॥</p><br><span class=shortFont><sup>*</sup>स्वसंवेदनप्रत्यक्ष =  स्वानुभवसे प्रत्यक्ष (<font color=DarkSlateGray>दर्शनज्ञानसामान्य स्वानुभवसे प्रत्यक्ष है</font>)<br><sup>*</sup>दर्शन-ज्ञान-सामान्यस्वरूप = दर्शनज्ञानसामान्य अर्थात् चेतना जिसका स्वरूप है ऐसा</span></font></td>
    <td id=gatha001-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[एस]</b> यह जो मैं ग्रन्थकार इस ग्रन्थ को करने का उद्यमी हुआ हूं और अपने ही द्वारा अपने आत्मा का अनुभव करने में लवलीन हूँ सो <ul><li><b>[सुरासुर- मणुसिंदवदिदं]</b> तीन जगत् में पूजने योग्य अनंतज्ञान, दर्शन, सुख, वीर्य आदि गुणों के आधारभूत अहंत पद में विराजमान होने के कारण से तथा इस पद के चाहने वाले तीन भुवन के बडे पुरुषों द्वारा भले प्रकार जिनके चरण कमलों की सेवा की गई है, इस कारण से सवर्गवासी देवों और भवनवासी, व्यंतर, ज्योतिषी देवों के इन्द्रों से वंदनीक, <li><b>[धोयघाइ-कम्ममलं]</b> परम आत्म-लवलीनतारूप समाधिभाव से जो रागद्वेषादि मलों से रहित निश्चय आत्मीक सुखरूपी अमृतमय निर्मल जल उत्पन्न होता है, उससे ज्ञानावरण, दर्शनावरण, मोहनीय और अन्तराय इन चार घातिया कर्मो के मल को धोने वाले अथवा दूसरों के पाप-रूपी मल को धोने के लिए निमित्त कारण होने वाले, <li><b>[धम्मस्स कत्तारं]</b> रागादि से शून्य निज आत्मतत्व में परिणमन रूप निश्चय धर्म के उपादान कर्त्ता अथवा दूसरे जीवों को उत्तम क्षमा आदि अनेक प्रकार धर्म का उपदेश देने वाले <b>[तित्थं]</b> तीर्थ अर्थात् देखे, सुने, अनुभवे इन्द्रियों के विषय-सुख की इच्छा रूप जल के प्रवेश से दूरवर्ती, परम समाधिरूपी जहाज पर चढकर संसार समुद्र से तिरने वाले अथवा दूसरे जीवों को संसार सागर से पार होने का उपाय-मय एक जहाज-स्वरूप <li><b>[वडढ्माणं]</b> सब तरह से अपने उन्नत-रूप ज्ञान को धरने वाले तथा <li>रत्नत्रय-मय धर्म तत्व के उपदेश करने वाले </ul><b>श्री वर्धमान</b> तीर्थंकर परमदेव को <b>[पणमामि]</b> नमस्कार करता हूँ ॥१॥</p></font></td>
      </tbody></table></div>
</body>
</html>
