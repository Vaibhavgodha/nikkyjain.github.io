<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='076.html'><img src='../../../../../images/common/prev.jpg' id=next height=50 width=50/></a>
      <a href='078.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿शुभोपयोग-जन्य फलवाला जो पुण्य है उसे विशेषत: दूषण देने के लिये उस पुण्य को (उसके अस्तित्व को) स्वीकार करके, उसकी (पुण्य की) बात का खंडन</font></div>
    <h3 class=mainTitle align=center><font color=maroon> ﻿कुलिसाउहचक्कधरा सुहोवओगप्पगेहिं भोगेहिं (७३)<br>देहादीणं विद्धिं करेंति सुहिदा इवाभिरदा ॥७७॥<br> </font></h3>
  <div class=bottomContainer id=bottomTxt79 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[कुलिशायुधचक्रधरा:]</b> वजधर और चक्रधर (<font color=DarkSlateGray>इन्द्र और चक्रवर्ती</font>) <b>[शुभोपयोगात्मकै: भोगै:]</b> शुभोपयोग-मूलक (<font color=DarkSlateGray>पुण्यों के फलरूप</font>) भोगों के द्वारा <b>[देहादीनां]</b> देहादि की <b>[वृद्धिं कुर्वन्ति]</b> पुष्टि करते हैं और <b>[अभिरता:]</b> (<font color=DarkSlateGray>इस प्रकार</font>) भोगों में रत वर्तते हुए <b>[सुखिता: इव]</b> सुखी जैसे भासित होते हैं । (<font color=DarkSlateGray>इसलिये पुण्य विद्यमान अवश्य है</font>) ॥७३॥<br></div>
    <div class=tikaTopContainer><b><br> टीका : 
    <span id=teeka0 class=gatha077 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha077 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha077-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ शुभोपयोगजन्यं फलवत्पुण्यं विशेषेण दूषणार्थमभ्युपगम्योत्थापयति - <br><br>यतो हि शक्राश्चक्रिणश्च स्वेच्छोपगतैर्भोगै: शरीरादीन्‌ पुष्णन्तस्तेषु दृष्टशोणित इव जलौकसोऽत्यन्तमासक्ता: सुखिता इव प्रतिभासन्ते, तत: शुभोपयोगजन्यानि फलवन्ति पुण्यान्यवलोक्यन्ते ॥७३॥</font></span><br></font></b><br><br><font color=darkBlue><p>﻿शक्रेन्द्र और चक्रवर्ती अपनी इच्छानुसार प्राप्त भोगों के द्वारा शरीरादि को पुष्ट करते हुए-जैसे गोंच (<font color=DarkSlateGray>जोंक</font>) दूषित रक्त में अत्यन्त आसक्त वर्तती हुई सुखी जैसी भासित होती है, उसी प्रकार-उन भोगों में अत्यन्त आसक्त वर्तते हुए सुखी जैसे भासित होते हैं; इसलिये शुभोपयोग-जन्य फलवाले पुण्य दिखाई देते हैं । (<font color=DarkSlateGray>अर्थात् शुभोपयोगजन्य फलवाले पुण्यों का अस्तित्व दिखाई देता है</font>) ॥७३॥</p></font></td>
    <td id=gatha077-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿(<font color=DarkSlateGray>अब तृष्णोत्पादक पुण्य प्रतिपादक चार गाथाओं में निबद्ध दूसरा स्थल प्रारम्भ होता है ।</font>)</p><br><p>अब पुण्य देवेन्द्र, चक्रवतीं आदि पद देता है - इस प्रकार पहले प्रशंसा करते है । पुण्य की प्रशंसा किसलिये करते हैं? उसके फल के आधार से आगे तृष्णा की उत्पत्तिरूप दुःख दिखाने के लिये पहले उसकी प्रशंसा करते हैं -</p><br><p><b>[कुलिसाउहचक्कधरा]</b> - देवेन्द्र और चक्रवर्ती रूप कर्ता - इस वाक्य में कर्ता कारक में प्रयुक्त देवेन्द्र और चक्रवर्ती । <b>[सुहोवओगप्पगेहिं भोगेहिं]</b> - शुभोपयोग के फल से उत्पन्न भोगों द्वारा <b>[देहादीणं वृद्धिं करेंति]</b> - विशेष क्रियाओं के माध्यम से शरीर-परिवार आदि की वृद्धि करते हैं । वे कैसे होते हुये इनकी वृद्धि करते हैं? <b>[सुहिदा इवाभिरदा]</b> - वे सुखी के समान आसक्त होते हुये शरीरादि की वृद्धि करते हैं।</p><br><p>यहाँ अर्थ यह है - जो परम अतिशय संतुष्टि को उत्पन्न करने वाला और विषय-तृष्णा को नष्ट करने वाला स्वाभाविक सुख है, उसे प्राप्त नहीं करने वाले दूषित रक्त में आसक्त जलयूका(<font color=DarkSlateGray>जोंक</font>) के समान आसक्त होते हुये सुखाभास से देहादि की वृद्धि करते हैं । इससे ज्ञात होता है कि उन्हें स्वाभाविक सुख नहीं है।</p></font></td>
      </tbody></table></div>
</body>
</html>
