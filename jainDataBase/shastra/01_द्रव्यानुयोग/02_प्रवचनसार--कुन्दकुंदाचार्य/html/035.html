<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='034.html'><img src='../../../../../images/common/prev.jpg' id=next height=50 width=50/></a>
      <a href='036.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿पदार्थों की जानकारी-रूप भावश्रुत ही ज्ञान है</font></div>
    <h3 class=mainTitle align=center><font color=maroon> ﻿सुत्तं जिणोवदिट्ठं पोग्गलदव्वप्पगेहिं वयणेहिं (३४)<br>तं जाणणा हि णाणं सुत्तस्स य जाणणा भणिया ॥३५॥<br> </font></h3>
  <div class=bottomContainer id=bottomTxt37 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[सूत्रं]</b> सूत्र अर्थात् <b>[पुद्गलद्रव्यात्मकै: वचनै:]</b> पुद्गल-द्रव्यात्मक वचनों के द्वारा <b>[जिनोपदिष्टं]</b> जिनेन्द्र भगवान के द्वारा उपदिष्ट वह <b>[तज्ज्ञप्ति: ही]</b> उसकी ज्ञप्ति <b>[ज्ञानं]</b> ज्ञान है <b>[च]</b> और उसे <b>[सूत्रस्य ज्ञप्ति:]</b> सूत्र की ज्ञप्ति (<font color=DarkSlateGray>श्रुतज्ञान</font>) <b>[भणिता]</b> कहा गया है ॥३४॥<br></div>
    <div class=tikaTopContainer><b><br> टीका : 
    <span id=teeka0 class=gatha035 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha035 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha035-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ ज्ञानस्य श्रुतोपाधिभेदमुदस्यति -<br><br>श्रुतं हि तावत्सूत्रम्‌ । तच्च भगवदर्हत्सर्वज्ञोपज्ञं स्यात्कारकेतनं पौद्‌गलिकं शब्दब्रह्म । तज्ज्ञप्तिर्हि ज्ञानम्‌ । श्रुतं तु तत्कारणत्वात्‌ ज्ञानत्वेनोपचर्यत एव । एवं सति सूत्रस्य ज्ञप्ति: श्रुतज्ञानमित्यायाति । अथ सूत्रमुपाधित्वान्नाद्रियते ज्ञप्तिरेवावशिष्यते । सा च केवलिन: श्रुतकेवलिनश्चात्मसंचेतने तुल्यैव इति नास्ति ज्ञानस्य श्रुतोपाधिभेद: ॥३४॥</font></span><br></font></b><br><br><font color=darkBlue><p>﻿प्रथम तो श्रुत ही सूत्र है; और वह सूत्र भगवान अर्हन्त-सर्वज्ञ के द्वारा स्वयं जानकर उपदिष्ट <sup>१</sup>स्यात्कार चिहयुक्त, पौदगलिक शब्दब्रह्म है । उसकी <sup>२</sup>ज्ञप्ति (<font color=DarkSlateGray>शब्दब्रह्म को जाननेवाली ज्ञातृ-क्रिया</font>) सो ज्ञान है; श्रुत (<font color=DarkSlateGray>सूत्र</font>) तो उसका (<font color=DarkSlateGray>ज्ञान का</font>) कारण होने से ज्ञान के रूप में उपचार से ही कहा जाता है (<font color=DarkSlateGray>जैसे कि अन्न को प्राण कहा जाता है</font>) । ऐसा होने से यह फलित हुआ कि 'सूत्र की ज्ञप्ति' सो श्रुतज्ञान है । अब यदि सूत्र तो उपाधि होने से उसका आदर न किया जाये तो 'ज्ञप्ति' ही शेष रह जाती है; (<font color=DarkSlateGray>'सूत्र की ज्ञप्ति' कहने पर निश्चय से ज्ञप्ति कहीं पौद्गलिक सूत्र की नहीं, किन्तु आत्मा की है; सूत्र ज्ञप्ति का स्वरूप-भूत नहीं, किन्तु विशेष वस्तु अर्थात् उपाधि है; क्योंकि सूत्र न हो तो वहाँ भी ज्ञप्ति तो होती ही है । इसलिये यदि सूत्र को न गिना जाय तो 'ज्ञप्ति' ही शेष रहती है ।</font>) और वह (<font color=DarkSlateGray>ज्ञप्ति</font>) केवली और श्रुतकेवली के आत्मानुभवन में समान ही है । इसलिये ज्ञान में श्रुत-उपाधिकृत भेद नहीं है ॥३४॥</p><br><span class=shortFont><sup>१</sup>स्यात्कार = 'स्यात्‌' शब्द । (<font color=DarkSlateGray>स्यात्‌ = कथंचित्‌; किसी अपेक्षा से</font>)<br><sup>२</sup>ज्ञप्ति = जानना; जानने की क्रिया; जानन-क्रिया</span></font></td>
    <td id=gatha035-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब, व्यवहार से शब्दरूप द्रव्यश्रुत ज्ञान है, तथा निश्चय से पदार्थो की जानकारी रूप भावभुत ही ज्ञान है, ऐसा कहते है ।</p><br><p>अथवा, आत्मभावना में लीन निश्चय श्रुतकेवली हैं ऐसा पिछली गाथा (<font color=DarkSlateGray>गाथा ३४</font>) में कहा था । इस गाथा में ये व्यवहार-श्रुतकेवली हैं ऐसा कहते हैं -</p><br><p><b>[सुत्तं]</b> - द्रव्यश्रुत । वह द्रव्यश्रुत कैसा है? <b>[जिणोवदिट्ठम्]</b> - जिनेन्द्र भगवान द्वारा कहा गया है । वह द्रव्यश्रुत जिनेन्द्र भगवान ने कैसे कहा है? <b>[पोग्गलदव्वप्पगेहिं वयणेहिं]</b> - पुद्गलद्रव्यात्मक दिव्यध्वनि-रूप वचनों से वह द्रव्यश्रुत जिनेन्द्र भगवान ने कहा है । <b>[तं जाणणा हिणाणं]</b> - उस पूर्वोक्त शब्दश्रुत के आधार से ज्ञप्ति-पदार्थों की जानकारी ज्ञान कहलाती है, <b>[हि]</b> - वास्तव में । <b>[सुत्तस्स य जाणणा भणिया]</b> - इसलिये व्यवहार से पूर्वोक्त द्रव्यश्रुत की भी ज्ञान संज्ञा है, परन्तु निश्चय से नहीं ।</p><br><p>वह इसप्रकार - जैसे निश्चय से शुद्ध-बुद्ध एक स्वभाव सम्पन्न जीव है, पश्चात् व्यवहार से नर-नारकादि रूप भी जीव कहा जाता है, उसीप्रकार निश्चय से समस्त वस्तुओं को जाननेवाला अखण्ड एक प्रतिभासरूप ज्ञान कहा गया है, पश्चात् व्यवहार से मेघसमूह से ढके हुये सूर्य की विशिष्ट अवस्था के समान कर्मसमूह से ढके हुये अखण्ड एक ज्ञानरूप जीव के मतिज्ञान, श्रुतज्ञान आदि नाम होते हैं - यह भाव है ।</p></font></td>
      </tbody></table></div>
</body>
</html>
