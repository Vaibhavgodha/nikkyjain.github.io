<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='033.html'><img src='../../../../../images/common/prev.jpg' id=next height=50 width=50/></a>
      <a href='035.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿भाव-श्रुतज्ञान से भी आत्मा का परिज्ञान होता है</font></div>
    <h3 class=mainTitle align=center><font color=maroon> ﻿जो हि सुदेण विजाणादि अप्पाणं जाणगं सहावेण (३३)<br>तं सुदकेवलिमिसिणो भणंति लोयप्पदीवयरा ॥३४॥<br> </font></h3>
  <div class=bottomContainer id=bottomTxt36 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः हि]</b> जो वास्तव में <b>[श्रुतेन]</b> श्रुतज्ञान के द्वारा <b>[स्वभावेन ज्ञायकं]</b> स्वभाव से ज्ञायक (<font color=DarkSlateGray>अर्थात् ज्ञायक-स्वभाव</font>) <b>[आत्मानं]</b> आत्मा को <b>[विजानाति]</b> जानता है  <b>[तं]</b> उसे <b>[लोकप्रदीपकरा:]</b> लोक के प्रकाशक <b>[ऋषय:]</b> ऋषीश्वरगण <b>[श्रुतकेवलिन भणन्ति]</b> श्रुतकेवली कहते हैं ॥३३॥<br></div>
    <div class=tikaTopContainer><b><br> टीका : 
    <span id=teeka0 class=gatha034 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha034 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha034-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ केवलज्ञानिश्रुतज्ञानिनोरविशेषदर्शनेन विशेषाकांक्षाक्षोभं क्षपयति -<br><br>यथा भगवान्‌ युगपत्परिणतसमस्तचैतन्यविशेषशालिना केवलज्ञानेनादिनिधननिष्कारणा-साधारणस्वसंचेत्यमानचैतन्यसामान्यमहिम्नेश्चेतकस्वभावेनैकत्वात्‌ केवलस्यात्मन आत्म-नात्मनि संचेतनात्‌ केवली, तथायं जनोऽपि क्रमपरिणममाणकतिपयचैतन्यविशेषशालिना श्रुतज्ञानेनानादिनिधननिष्कारणासाधारणस्वसंचेत्यमानचैतन्यसामान्यमहिम्नश्चेतकस्व-भावेनैकत्वात्‌ केवलस्यात्मन आत्मनात्मनि संचेतनात्‌ श्रुतकेवली । अलं विशेषाकांक्षाक्षोभेण, स्वरूपनिश्चलैरेवास्थीयते ॥३३॥</font></span><br></font></b><br><br><font color=darkBlue><p>﻿जैसे भगवान, युगपत् परिणमन करते हुए समस्त चैतन्य विशेषयुक्त केवल-ज्ञान के द्वारा, <sup>१</sup>अनादिनिधन- <sup>२</sup>निष्कारण- <sup>३</sup>असाधारण- <sup>४</sup>स्वसंवेद्यमान चैतन्य-सामान्य जिसकी महिमा है तथा जो <sup>५</sup>चेतक-स्वभाव से एकत्व होने से केवल (<font color=DarkSlateGray>अकेला, शुद्ध, अखंड</font>) है ऐसे आत्मा को, आत्मा से, आत्मा में अनुभव करने के कारण केवली हैं; उसीप्रकार ये लोग (<font color=DarkSlateGray>गणधर आदि</font>) भी, क्रमश परिणमित होते हुए कितने ही चैतन्य-विशेषों से युक्त श्रुतज्ञान के द्वारा, अनादि-निधन- निष्कारण- असाधारण- स्वसंवेद्यमान- चैतन्यसामान्य जिसकी महिमा है तथा जो चेतक स्वभाव के द्वारा एकत्व होने से <sup>६</sup>केवल (<font color=DarkSlateGray>अकेला</font>) है ऐसे आत्मा को, आत्मा से, आत्मा में, अनुभव करने के कारण श्रुतकेवली हैं । (<font color=DarkSlateGray>इसलिये</font>) विशेष आकांक्षा के क्षोभ से बस हो; (<font color=DarkSlateGray>हम तो</font>) स्वरूप-निश्चल ही रहते हैं ।</p><br><span class=shortFont><sup>१</sup>अनादिनिधन = अनादि- अनन्त (<font color=DarkSlateGray>चैतन्यसामान्य आदि तथा अन्त रहित है</font>)<br><sup>२</sup>निष्कारण = जिसका कोई कारण नहीं हैं ऐसा; स्वयंसिद्ध; सहज<br><sup>३</sup>असाधारण = जो अन्य किसी द्रव्यमें न हो, ऐसा<br><sup>४</sup>स्वसंवेद्यमान = स्वत: ही अनुभवमें आनेवाला<br><sup>५</sup>चेतक = चेतनेवाला; दर्शकज्ञायक<br><sup>६</sup>आत्मा निश्चय से परद्रव्य के तथा राग-द्वेषादि के संयोगों तथा गुण-पर्याय के भेदों से रहित, मात्र चेतक-स्वभावरूप ही है, इसलिये वह परमार्थ से केवल (<font color=DarkSlateGray>अकेला, शुद्ध, अखंड</font>) है</span></font></td>
    <td id=gatha034-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿(<font color=DarkSlateGray>अब निश्चय-व्यवहार केवली के प्रतिपादन की मुख्यता वाला चार गाथाओं में निबद्ध चौथा स्थल प्रारम्भ होता है ।</font>)</p><br><p>अब, जैसे निरावरण, परिपूर्ण प्रगट स्वरूप केवलज्ञान से आत्मा का परिज्ञान होता है; उसी प्रकार सावरण, अल्पप्रगट-स्वरूप केवलज्ञान की उत्पत्ति के बीजभूत, स्वसंवेदन ज्ञानरूप भाव-श्रुतज्ञान से भी आत्मा का परिज्ञान होता है - यह निश्चित करते हैं ।</p><br><p>अथवा द्वितीय पातनिका - जैसा केवलज्ञान प्रमाण है, उसीप्रकार केवलज्ञान द्वारा दर्शाये गये पदार्थों को प्रकाशित करने वाला श्रुतज्ञान भी परोक्ष प्रमाण है । इसप्रकार दोनों पातनिकाओं को मन में धारण कर इस गाथा का प्रतिपादन करते हैं -</p><br><p><b>[जो]</b> - जो कर्ता, <b>[हि]</b> - स्पष्टरूप से, <b>[सुदेण]</b> - निर्विकार स्वसंवेदनरूप भाव-श्रुत परिणाम द्वारा <b>[विजाणदि]</b> - विशेषरूप से जानता है -- विषय सुख सम्बन्धी आनन्द से विलक्षण निज शुद्धात्मा की भावना से उत्पन्न परमानन्द एक स्वरूपी सुखरस के आस्वादरूप अनुभव करते हैं । भाव-श्रुत परिणाम द्वारा किसका अनुभव करता है? <b>[अप्पाणं]</b> - निजात्मद्रव्य का भाव-श्रुतजान द्वारा अनुभव करता है । ऐसे निजात्मद्रव्य का अनुभव कैसे करता है? <b>[सहावेण]</b> - सम्पूर्ण विभाव रहित अपने स्वभाव से अनुभव करता है । <b>[तं सुयकेवलिं]</b> - उन आत्मानुभवी महायोगीन्द्र को श्रुतकेवली <b>[भणंति]</b> - कहते हैं । उन्हें श्रुतकेवली कर्तारूप कौन कहते हैं? <b>[इसिणो]</b> - ऋषी उन्हें श्रुतकेवली कहते हैं । वे ऋषी किस विशेषता वाले हैं? <b>[लोयप्पदीवयरा]</b> - वे लोक को प्रकाशित करने वाले हैं ।</p><br><p>यहाँ विस्तार करते हैं - परद्रव्य से रहितपने रूप एक साथ परिपूर्ण सम्पूर्ण चैतन्य की समृद्धि से सम्पन्न केवलज्ञान द्वारा जैसे, अनादि-अनन्त, अहेतुक, अन्य द्रव्यों से असाधारण स्वानुभूति-गम्य परम चैतन्य सामान्य स्वरूपवाले मात्र आत्मा का आत्मा में स्वानुभव करने से भगवान केवली हैं, उसीप्रकार ये गणधरदेव आदि निश्चय रत्नत्रय के आराधक मनुष्य भी पूर्वोक्त लक्षण वाले आत्मा का भाव-श्रुतज्ञान द्वारा स्वसंवेदन करने से निश्चय श्रुतकेवली हैं ।</p><br><p>विशेष यह है कि जैसे कोई देवदत्त दिन में सूर्य का उदय होने से देखता है, रात्रि में दीपक से कुछ देखता है; उसीप्रकार केवली भगवान सूर्य के उदय के समान केवलज्ञान से दिन के समान मोक्ष पर्याय में भगवान आत्मा को देखते हैं तथा संसारी ज्ञानीजन रात्रि के समान संसार पर्याय में दीपक के समान रागादि विकल्पों से रहित परम समाधि से निजात्मा को देखते हैं ।</p><br><p>यहाँ अभिप्राय यह है कि आत्मा परोक्ष है, कैसे ध्यान कर सकते हैं, ऐसे संदेह को धारण कर परमात्म-भावना नहीं छोड़ना चाहिये ।</p></font></td>
      </tbody></table></div>
</body>
</html>
