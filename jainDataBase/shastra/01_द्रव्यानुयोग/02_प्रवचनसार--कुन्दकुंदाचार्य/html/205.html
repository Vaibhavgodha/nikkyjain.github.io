<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='204.html'><img src='../../../../../images/common/prev.jpg' id=next height=50 width=50/></a>
      <a href='206.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब ऐसा उपदेश देते हैं कि ध्रुवत्त्व के कारण शुद्धात्मा ही उपलब्ध करने योग्य है </font></div>
    <h3 class=mainTitle align=center><font color=maroon> ﻿एवं णाणप्पाणं दंसणभूदं अदिंदियमहत्थं (१९२)<br>ध्रुवमचलमणालंबं मण्णेऽहं अप्पगं सुद्धं ॥२०५॥<br> </font></h3>
  <div class=bottomContainer id=bottomTxt203 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अहम्]</b> मैं <b>[आत्मकं]</b> आत्मा को <b>[एवं]</b> इस प्रकार <b>[ज्ञानात्मानं]</b> ज्ञानात्मक, <b>[दर्शनभूतम्]</b> दर्शनभूत, <b>[अतीन्द्रियमहार्थं]</b> अतीन्द्रिय महा पदार्थ <b>[ध्रुवम्]</b> ध्रुव, <b>[अचलम्]</b> अचल, <b>[अनालम्बं]</b> निरालम्ब और <b>[शुद्धम्]</b> शुद्ध <b>[मन्ये]</b> मानता हूँ ।<br></div>
    <div class=tikaTopContainer><b><br> टीका : 
    <span id=teeka0 class=gatha205 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha205 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha205-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथाध्रुवत्वादात्मनोऽन्यन्नोपलभ-नीयमित्युपदिशति -<br><br>आत्मनो हि परद्रव्याविभागेन परद्रव्योपरज्यमानस्वधर्मविभागेन चाशुद्धत्वनिबन्धनं न किंचनाप्यन्यदसद्धेतुमत्त्वेनाद्यन्तवत्त्वात्परत:  सिद्धत्वाच्च ध्रुवमस्ति । ध्रुव उपयोगात्मा शुद्ध आत्मैव । अतोऽध्रुवं शरीरादिकमुपलभ्यमानमपि नोपलभे, शुद्धात्मानमुपलभे ध्रुवम्‌ ॥१९३॥</font></span><br></font></b><br><br><font color=darkBlue><p>﻿शुद्धात्मा सत् और अहेतुक होने से अनादि- अनन्त और स्वतःसिद्ध है, इसलिये आत्मा के शुद्धात्मा ही ध्रुव है, (<font color=DarkSlateGray>उसके</font>) दूसरा कुछ भी ध्रुव नहीं है । आत्मा शुद्ध इसलिये है कि उसे परद्रव्य से विभाग (<font color=DarkSlateGray>भिन्नत्व</font>) और स्वधर्म से अविभाग है इसलिये एकत्व है । वह एकत्व आत्मा के (<font color=DarkSlateGray>१</font>) ज्ञानात्मकपने के कारण, (<font color=DarkSlateGray>२</font>) दर्शनभूतपने के कारण, (<font color=DarkSlateGray> ३</font>) अतीन्द्रिय महा पदार्थपने के कारण, (<font color=DarkSlateGray>४</font>) अचलपने के कारण, और (<font color=DarkSlateGray>५</font>) निरालम्बपने के कारण है ।</p><br><p>इनमें से (<font color=DarkSlateGray>१-२</font>) जो ज्ञान को ही अपने में धारण कर रखता है और जो स्वयं दर्शनभूत है ऐसे आत्मा का अतन्मय (<font color=DarkSlateGray>ज्ञान-दर्शन रहित ऐसा</font>) परद्रव्य से भिन्नत्व है और स्वधर्म से अभिन्नत्व है, इसलिये उसके एकत्व है; (<font color=DarkSlateGray>३</font>) और जो प्रतिनिश्‍चित स्पर्श-रस-गध-वर्णरूप गुण तथा शब्दरूप पर्याय को ग्रहण करने वाली अनेक इन्द्रियों का अतिक्रम (<font color=DarkSlateGray>उल्लंघन</font>), समस्त स्पर्श-रस-गंध-वर्णरूप गुणों और शब्दरूप पर्याय को ग्रहण करने वाला एक सत् महा पदार्थ है, ऐसे आत्मा का इन्द्रियात्मक परद्रव्य से विभाग है, और स्पर्शादि के ग्रहणस्वरूप (<font color=DarkSlateGray>ज्ञानस्वरूप</font>) स्वधर्म से अविभाग है, इसलिये उसके एकत्व है, (<font color=DarkSlateGray>४</font>) और क्षणविनाशरूप से प्रवर्तमान ज्ञेयपर्यायों को (<font color=DarkSlateGray>प्रतिक्षण नष्ट होनेवाली ज्ञातव्य पर्यायों को</font>) ग्रहण करने और छोड़ने का अभाव होने से जो अचल है ऐसे आत्मा को ज्ञेयपर्यायस्वरूप परद्रव्य से विभाग है और निमित्तक ज्ञानस्वरूप स्वधर्म से अविभाग है, इसलिये उसके एकत्व है; (<font color=DarkSlateGray>५</font>) और नित्यरूप से प्रवर्तमान (<font color=DarkSlateGray>शाश्वत ऐसा</font>) ज्ञेयद्रव्यों के आलम्बन का अभाव होने से जो निरालम्ब है ऐसे आत्मा का ज्ञेय परद्रव्यों से विभाग है और तन्निमित्तक ज्ञानस्वरूप स्वधर्म से अविभाग है, इसलिये उसके एकत्व है ।</p><br><p>इस प्रकार आत्मा शुद्ध है क्योंकि चिन्मात्र शुद्धनय उतना ही मात्र निरूपणस्वरूप है (<font color=DarkSlateGray>अर्थात् चैतन्यमात्र शुद्धनय आत्मा को मात्र शुद्ध ही निरूपित करता है</font>) । और यह एक ही (<font color=DarkSlateGray>यह शुद्धात्मा एक ही</font>) ध्रुवत्व के कारण उपलब्ध करने योग्य है । किसी पथिक के शरीर के अंगों के साथ संसर्ग में आने वाली मार्ग के वृक्षों की अनेक छाया के समान अन्य जो अध्रुव (<font color=DarkSlateGray>अन्य जो अध्रुव पदार्थ</font>) उनसे क्या प्रयोजन है ॥१९२॥</p></font></td>
    <td id=gatha205-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿'<b>[मण्णे]</b>' इत्यादि पद-खण्डना-रूप से व्याख्यान करते हैं -- <b>[मण्णे]</b> मानता हूँ, ध्याता हूँ, सभी प्रकार से उपादेय-रूप से भावना करता हूँ । ऐसा करने वाला वह कौन है ? <b>[अहं]</b> कर्ता-रूप मैं ऐसा करता हूँ । कर्मता को प्राप्त किसे मानता हूँ? <b>[अप्पगं]</b> सहज परमाह्लाद एक-लक्षण निजात्मा को मानता हूँ । वह आत्मा किस विशेषता वाला है? <b>[सुद्धं]</b> रागादि सम्पूर्ण विभावों से रहित शुद्ध है । वह और किस विशेषता वाला है ? <b>[धुवं]</b> टाँकी से उकेरे हुये के समान ज्ञायक एक स्वभाव-रूप होने से ध्रुव--अविनश्वर है । और भी वह कैसा है? <b>[एवं णाणप्पाणं दंसणभूदं]</b> इसप्रकार पहले कहे हुये अनेक प्रकार से अखण्ड एक ज्ञान दर्शन स्वरूप है । और किस स्वरूपवाला? <b>[अदिंदियं]</b> अतीन्द्रिय है, मूर्त विनश्वर अनेक इन्द्रियों से रहित होने के कारण अमूर्त अविनश्वर एक अतीन्द्रिय स्वभावचाला है । और कैसा है? <b>[महत्थं]</b> मोक्ष लक्षण (<font color=DarkSlateGray>नामक</font>) महा-पुरुषार्थ का साधक होने से महार्थ है । और भी किस स्वभाव-वाला है? <b>[अचलं]</b> अतिचपल--चंचल मन-वचन-काय के व्यापार से रहित होने के कारण स्व-स्वरूप में निश्चल--स्थिर है । और भी किस विशेषता-वाला है? <b>[अणालंबं]</b> स्वाधीन द्रव्य-रूप होने से आलम्बन सहित भरित--अवस्थ रूप होने पर भी सम्पूर्ण पराधीन--परद्रव्यों के आलम्बन से रहित होने के कारण निरालम्बन स्वरूप है -- ऐसा अर्थ है ।</p></font></td>
      </tbody></table></div>
</body>
</html>
