<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='210.html'><img src='../../../../../images/common/prev.jpg' id=next height=50 width=50/></a>
      <a href='212.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, सूत्र द्वारा (उपरोक्त गाथा के प्रश्न का) उत्तर देते हैं कि—जिसने शुद्धात्मा को उपलब्ध किया है वह सकलज्ञानी (सर्वज्ञ आत्मा) इस (परम सौख्य) का ध्यान करता है </font></div>
    <h3 class=mainTitle align=center><font color=maroon> ﻿सव्वाबाधविजुत्ते समंतसव्वक्खसोक्खणाणड्‌ढो (१९८)<br>भूदो अक्खातीदो झादि अणक्खो परं सोक्खं ॥२११॥<br> </font></h3>
  <div class=bottomContainer id=bottomTxt209 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अनक्षः अनिन्द्रिय]</b> और <b>[अक्षातीत: भूत:]</b> इन्द्रियातीत हुआ आत्मा <b>[सर्वाबाधवियुक्त:]</b> सर्व बाधा रहित और <b>[समंतसर्वाक्षसौख्यज्ञानाढ:]</b> सम्पूर्ण आत्मा में समंत (<font color=DarkSlateGray>सर्वप्रकार के, परिपूर्ण</font>) सौख्य तथा ज्ञान से समृद्ध वर्तता हुआ <b>[परं सौख्यं]</b> परम सौख्य का <b>[ध्यायति]</b> ध्यान करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha211 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha211 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha211-teeka0><b><font color=darkGreen>अमृतचंद्राचार्य </font></b><br><br><font color=darkBlue><p>﻿जब यह आत्मा, जो सहज सुख और ज्ञान की बाधा के आयतन हैं (<font color=DarkSlateGray>ऐसी</font>) तथा जो असकल आत्मा में असर्वप्रकार के सुख और ज्ञान के आयेतन हैं ऐसी इन्द्रियों के अभाव के कारण स्वयं ‘अतीन्द्रिय’ रूप से वर्तता है, उसी समय वह दूसरों को ‘इन्द्रियातीत’ (<font color=DarkSlateGray>इन्द्रियअगोचर</font>) वर्तता हुआ, निराबाध सहजसुख और ज्ञानवाला होने से ‘सर्वबाधा रहित’ तथा सकल आत्मा में सर्वप्रकार के (<font color=DarkSlateGray>परिपूर्ण</font>) सुख और ज्ञान से परिपूर्ण होने से ‘समस्त आत्मा में संमत सौख्य और ज्ञान से समृद्ध’ होता है । इस प्रकार का वह आत्मा सर्व अभिलाषा, जिज्ञासा और संदेह का असंभव होने पर भी अपूर्व और अनाकुलत्वलक्षण परमसौख्य का ध्यान करता है; अर्थात् अनाकुलत्वसंगत एक ‘अग्र’ के संचेतनमात्ररूप से अवस्थित रहता है, (<font color=DarkSlateGray>अर्थात् अनाकुलता के साथ रहने वाले एक आत्मारूपी विषय के अनुभवनरूप ही मात्र स्थित रहता है</font>) और ऐसा अवस्थान सहजज्ञानानन्दस्वभाव सिद्धत्व की सिद्धि ही है (<font color=DarkSlateGray>अर्थात् इस प्रकार स्थित रहना, सहजज्ञान और आनन्द जिसका स्वभाव है ऐसे सिद्धत्व की प्राप्ति ही है । </font>)</p></font></td>
    <td id=gatha211-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[झादि]</b> ध्यान करते हैं -- एकाकार समरसी भाव से परिणमन करते हैं - अनुभव करते हैं । ध्यान करने रूप क्रिया के कर्ता वे कौन हैं ? वे भगवान ध्यान करने रूप क्रिया के कर्ता हैं । वे किसका ध्यान करते हैं ? <b>[सौक्खं]</b> वे सौख्य का ध्यान करते हैं । वह सौख्य किस विशेषता वाला है ? <b>[परं]</b> वह सौख्य उत्कृष्ट समूर्ण आत्म-प्रदेशों में आह्लाद को उत्पन्न करने वाला परम अनन्त सुख-रूप है । ऐसे सुख का ध्यान वे किस प्रसंग में -- किस समय करते हैं ? जिस ही क्षण में <b>[भूदो]</b> अच्छी तरह से उत्पन्न हुए हैं तब से ही वे उस सुख का ध्यान करते हैं । वे किस विशेषता रूप से उत्पन्न हुए हैं ? <b>[अक्खातीदो]</b> अक्षातीत--इन्द्रिय रहित हुए हैं । मात्र स्वयं ही इन्द्रिय रहित हैं इतना ही नहीं वरन दूसरों को भी <b>[अणक्खो]</b> अनक्ष--इन्द्रियों के विषय नहीं हैं -- ऐसा अर्थ है । और भी किस विशेषता वाले हुए हैं ? <b>[सव्वाबाधविजुत्ते]</b> इस शब्द में प्राकृत भाषा के लक्षण (<font color=DarkSlateGray>व्याकरण</font>) के माध्यम से 'बाधा' शब्द का हस्व 'बाध' शब्द बना है, मूल शब्द '<b>[सर्वबाधावियुक्त:]</b>' है । आ-समन्तात सभी ओर से बाधा-पीड़ा आबाधा है, सम्पूर्ण और वे आबाधा सर्वाबाधा (<font color=DarkSlateGray>इसप्रकार कर्मधारय समास किया है</font>), उनसे रहित सर्वबाधा-वियुक्त (<font color=DarkSlateGray>इसप्रकार तृतीया तत्पुरुष- समास किया</font>) अर्थात् वे सम्पूर्ण बाधाओं से रहित हुए हैं । और वे किस रूप हुए हैं ? <b>[समंतसव्वक्खसोक्खणाणड्‌ढो]</b> समन्तत:--पूर्णरूप से स्पर्शन आदि सभी इन्द्रियों सम्बन्धी सौख्य और ज्ञान से समृद्ध हैं । अथवा समन्तत:--सम्पूर्ण आत्म-प्रदेशों से स्पर्शनादि सभी इन्द्रियों सम्बन्धी जो ज्ञान और सौख्य दोनों--उनसे आढ्य--परिपूर्ण हैं -- ऐसा अर्थ है ।</p><br><p>वह इस प्रकार -- ये भगवान निश्चय रत्न-त्रय स्वरूप कारण-समयसार के बल से, एकदेश प्रकट सांसारिक ज्ञान और सुख की कारणभूत तथा सम्पूर्ण आत्म-प्रदेशों से उत्पन्न स्वाभाविक अतीन्द्रिय ज्ञान और सुख से नष्ट करनेवाली, उन इन्द्रियों का अतिक्रमण करते हैं -- विनाश करते हैं, तब उसी समय सम्पूर्ण बाधाओं से रहित होते हुए अतीन्द्रिय अनन्त आत्मा के आश्रय से उत्पन्न सुख का ध्यान करते हैं -- अनुभव करते हैं -- उसरूप परिणमन करते हैं ।</p><br><p>इससे ज्ञात होता है कि केवली के, अन्य विषय में चिन्ता का निरोध लक्षण ध्यान नहीं है, किन्तु इस ही परमसुख के अनुभव को अथवा ध्यान के कार्यभूत कर्मों की निर्जरा को देखकर, ध्यान शब्द से उपचरित किये जाते हैं । और जो सयोग केवली के तीसरा शुक्ल-ध्यान तथा अयोग-केवली के चौथा शुक्ल-ध्यान होता है -- ऐसा कथन है वह उपचार से जानना चाहिये ऐसा गाथा का अभिप्राय है ॥२११॥</p><br><p>इसप्रकार केवली भगवान किसका ध्यान करते हैं -- इस प्रश्न की मुख्यता से पहली गाथा तथा परम- सुख का ध्यान-अनुभव करते हैं -- इसप्रकार परिहार की मुख्यता से दूसरी गाथा इसप्रकार ध्यान सम्बन्धी पूर्वपक्ष और परिहार की अपेक्षा तीसरे स्थल में दो गाथायें पूर्ण हुई ।</p></font></td>
      </tbody></table></div>
</body>
</html>
