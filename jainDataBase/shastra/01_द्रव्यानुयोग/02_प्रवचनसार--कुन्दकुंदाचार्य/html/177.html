<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='176.html'><img src='../../../../../images/common/prev.jpg' id=next height=50 width=50/></a>
      <a href='178.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब यह बतलाते हैं कि कैसे स्निग्धत्व-रूक्षत्व से पिण्डपना होता है </font></div>
    <h3 class=mainTitle align=center><font color=maroon> ﻿णिद्धा वा लुक्खा वा अणुपरिणामा समा व विसमा वा (१६५)<br>समदो दुराधिगा जदि बज्झन्ति हि आदिपरिहीणा ॥१७७॥<br> </font></h3>
  <div class=bottomContainer id=bottomTxt175 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अणुपरिणामा:]</b> परमाणु-परिणाम, <b>[स्निग्धा: वा रूक्षा: वा]</b> स्निग्ध हों या रूक्ष हों <b>[समा: विषमा: वा]</b> सम अंश वाले हों या विषम अंश वाले हों <b>[यदि समत: द्वधिका:]</b> यदि समान से दो अधिक अंश वाले हों तो <b>[बध्यन्ते हि]</b> बँधते हैं, <b>[आदि परिहीना:]</b> जघन्यांश वाले नहीं बंधते ।<br></div>
    <div class=tikaTopContainer><b><br> टीका : 
    <span id=teeka0 class=gatha177 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha177 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha177-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथात्र कीदृशात्स्निग्धरूक्षत्वात्पिण्डत्वमित्यावेदयति -<br><br>समतो द्वय्यधिकगुणाद्धि स्निग्धरूक्षत्वाद्‌बन्ध इत्युत्सर्ग:, स्निग्धरूक्षद्बय्यधिकगुणत्वस्य हि परिणामकत्वेन बन्धसाधनत्वात्‌ । न खल्वेकगुणात्‌ स्निग्धरूक्षत्वाद्‌बन्ध इत्यपवाद:, एकगुणस्निग्धरूक्षत्वस्य हि परिणम्यपरिणामकत्वाभावेन बन्धस्यासाधनत्वात्‌ ॥१६५॥</font></span><br></font></b><br><br><font color=darkBlue><p>﻿समान से दो गुण (<font color=DarkSlateGray>अंश</font>) अधिक स्निग्धत्व या रूक्षत्व हो तो बंध होता है यह उत्सर्ग (<font color=DarkSlateGray>सामान्य नियम</font>) है क्योंकि स्निग्धत्व या रूक्षत्व की द्विगुणाधिकता का होना वह परिणामक (<font color=DarkSlateGray>परिणमन कराने वाला</font>) होने से बंध का कारण है ।</p><br><p>यदि एक गुण स्निग्धत्व या रूक्षत्व हो तो बंध नहीं होता यह अपवाद है; क्योंकि एक गुण स्निग्धत्व या रूक्षत्व के परिणम्य-परिणामकता का अभाव होने से बंध के कारणपने का अभाव है ॥१६५॥</p></font></td>
    <td id=gatha177-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[बज्झन्ति हि]</b> वास्तव में बँधते हैं । कौन बँधते हैं ? कर्मता को प्राप्त <b>[अणुपरिणामा]</b> अणु-परिणाम बँधते हैं । अणु-परिणाम शब्द से यहाँ परिणाम (<font color=DarkSlateGray>पर्याय</font>) रूप से परिणत अणु ग्रहण किये गये हैं । वे अणु परिणाम कैसे हैं ? <b>[णिद्धा वा लुक्खा वा]</b> वे स्निग्ध परिणाम-रूप से परिणमित अथवा रूक्ष परिणाम-रूप परिणत हैं । वे और किस विशेषता वाले हैं ? <b>[समा व विसमा वा]</b> दो शक्ति, चार शक्ति, छह शक्ति आदि रूप परिणत अणुओं की सम संज्ञा है; तथा तीन शक्ति पाँच शक्ति सात शक्ति आदि रूप से परिणत अणुओं की विषम संज्ञा है (<font color=DarkSlateGray>संज्ञा अर्थात् नाम</font>) । और वे किस स्वरूप वाले हैं ? <b>[समदो दुराधिगा जदि]</b> सम से -- यदि समसंख्या से दो गुणों से अधिक हैं तो । दो गुणों की अधिकता कैसे है - यदि ऐसा प्रश्न हो तो (<font color=DarkSlateGray>उत्तर कहते हैं</font>) -- एक दो गुणवाला है, दूसरा भी दो गुणवाला है -- इसप्रकार दो समान संख्या -वाले परमाणु हैं एक विवक्षित दो गुण-वाले के दो गुणों की अधिकता होने पर वह चार गुण-वाला होता है -- चार शक्तियों-रूप परिणत होता है । उस चार गुणवाले का पहले कहे हुये दो गुणवाले के साथ बन्ध होता है । उसीप्रकार कोई दो परमाणु तीन शक्ति-वाले हैं वहाँ भी एक तीन गुण शब्द से कहे जानेवाले तीन शक्ति से युक्त परमाणु के दो शक्तियों का मिलाप (<font color=DarkSlateGray>दो गुणों की अधिकता</font>) होने पर पाँच गुणवाला होता है । उस पाँच गुणवाले के साथ पहले कहे हुये तीन गुणवाले का बन्ध होता है ।</p><br><p>इसप्रकार दो-दो स्निग्ध का दो-दो रूक्ष का, दो-दो स्निग्धरूक्ष का अथवा सम का और विषम का दो गुण अधिक होने पर बन्ध होता है -- ऐसा अर्थ है; परन्तु विशेषता यह है - <b>[आदिपरिहीणा]</b> आदि शब्द से जल के स्थानीय जघन्य स्निग्धत्व और रेत के स्थानीय जघन्य रूक्षत्व कहा जाता है; उनसे रहित अर्थात् आदि परिहीणा बँधते हैं (<font color=DarkSlateGray>एक अविभागी-प्रतिच्छेद वाला परमाणु बन्ध योग्य नहीं है</font>) ।</p><br><p>विशेष यह है कि -- परम चैतन्य परिणति लक्षण परमात्मतत्त्व की भावनारूप-धर्मध्यान, शुक्लध्यान के बल से जैसे जघन्य स्निग्ध शक्ति के स्थानीय राग के क्षीण होने पर और जघन्य रूक्ष शक्ति के स्थानीय द्वेष के क्षीण होने पर जल और रेत के समान जीव का बन्ध नहीं होता है; उसी प्रकार पुद्गल परमाणु के भी जघन्य</p><br><p> स्निग्ध और रूक्ष शक्ति का प्रसंग होने पर बन्ध नहीं होता है - ऐसा अभिप्राय है ॥१७७॥</p></font></td>
      </tbody></table></div>
</body>
</html>
