<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='186.html'><img src='../../../../../images/common/prev.jpg' id=next height=50 width=50/></a>
      <a href='188.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब भावबंध का स्वरूप बतलाते हैं</font></div>
    <h3 class=mainTitle align=center><font color=maroon> ﻿उवओगमओ जीवो मुज्झदि रज्जेदि वा पदुस्सेदि (१७५)<br>पप्पा विविधे विसये जो हि पुणो तेहिं सो बन्धो ॥१८७॥<br> </font></h3>
  <div class=bottomContainer id=bottomTxt185 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः हि पुन:]</b> जो <b>[उपयोगमय: जीव:]</b> उपयोगमय जीव <b>[विविधान् विषयान्]</b> विविध विषयों को <b>[प्राप्य]</b> प्राप्त  <b>[मुह्यति]</b> मोह करता है, <b>[रज्यति]</b> राग करता है, <b>[वा]</b> अथवा <b>[प्रद्वेष्टि]</b> द्वेष करता है, <b>[सः]</b> वह जीव <b>[तै:]</b> उनके द्वारा (<font color=DarkSlateGray>मोह-राग-द्वेष के द्वारा</font>) <b>[बन्ध:]</b> बन्धरूप है ।<br></div>
    <div class=tikaTopContainer><b><br> टीका : 
    <span id=teeka0 class=gatha187 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha187 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha187-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ भावबन्धस्वरूपं ज्ञापयति -<br><br>अयमात्मा सर्व एव तावत्सविकल्पनिर्विकल्पपरिच्छेदात्मकत्वादुपयोगमय: । तत्र यो हि नाम नानाकारान्‌ परिच्छेद्यानर्थानासाद्य मोहं वा रागं वा द्वेषं वा समुपैति स नाम तै: पर-प्रत्ययैरपि मोहरागद्वेषैरुपरक्तात्मस्वभावत्वान्नीलपीतरक्तोपाश्रयप्रत्ययनीलपीतरक्त-त्वैरुपरक्तस्वभाव: स्फटिकमणिरिव स्वयमेक एव तद्भावद्वितीयत्वाद्‌बन्धो भवति ॥१७५॥</font></span><br></font></b><br><br><font color=darkBlue><p>﻿प्रथम तो यह आत्मा सर्व ही उपयोगमय है, क्योंकि वह सविकल्प और निर्विकल्प प्रतिभासस्वरूप है (<font color=DarkSlateGray>अर्थात् ज्ञान-दर्शनस्वरूप है ।</font>) उसमें जो आत्मा विविधाकार प्रतिभासित होने वाले पदार्थों को प्राप्त करके मोह, राग अथवा द्वेष करता है, वह आत्मा-काला, पीला, और लाल आश्रय जिनका निमित्त है ऐसे कालेपन, पीलेपन और लालपन के द्वारा उपरक्त स्वभाव वाले स्फटिकमणि की भाँति—पर जिनका निमित्त है ऐसे मोह, राग और द्वेष के द्वारा उपरक्त (<font color=DarkSlateGray>विकारी, मलिन, कलुषित,</font>) आत्मस्वभाव वाला होने से, स्वयं अकेला ही बंध (<font color=DarkSlateGray>बंधरूप</font>) है, क्योंकि मोहरागद्वेषादिभाव उसका द्वितीय है ॥१७५॥</p></font></td>
    <td id=gatha187-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[उवओयमओ जीवो]</b> उपयोगमय जीव, प्रथम तो यह जीव निश्चय-नय से विशुद्ध ज्ञान- दर्शन उपयोगमय है, ऐसा होने पर भी अनादि बन्ध के वश उपाधि (<font color=DarkSlateGray>डांक</font>) सहित स्फटिक के समान पर उपाधि (<font color=DarkSlateGray>रागादि-मलिनता</font>) रूप भाव से परिणत होता हुआ । ऐसा होता हुआ क्या करता है ? <b>[मुज्झदि रज्जेदि वा पदुस्सेदि]</b> मोह करता है, राग करता है अथवा द्वेष करता है । पहले क्या करके मोहादि करता है ? <b>[पप्पा]</b> प्राप्त कर मोहादि करता है । किन्हें प्राप्त कर मोहादि करता है ? <b>[विविधे विसये]</b> विषय रहित परमात्म- स्वरूप की भावना से विपरीत, अनेक प्रकार के पंचेन्द्रिय विषयों को प्राप्तकर, मोहादि करता है । <b>[जो हि पुणो]</b> और जो इसप्रकार का जीव है, वह वास्तव में <b>[तेहिं सो बन्धो]</b> उनके द्वारा बंधता है, उन पहले कहे हुये कर्ताभूत राग-द्वेष-मोह द्वारा, मोह-राग-द्वेष से रहित जीव के शुद्ध परिणाम लक्षण परमधर्म को प्राप्त नहीं करता हुआ, वह जीव बद्ध होता है । </p><br><p>यहाँ जो वह राग-द्वेष-मोह परिणाम है, वही भाव-बन्ध है -- ऐसा अर्थ है ।</p></font></td>
      </tbody></table></div>
</body>
</html>
