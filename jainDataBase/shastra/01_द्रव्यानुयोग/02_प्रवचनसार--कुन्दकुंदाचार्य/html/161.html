<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='160.html'><img src='../../../../../images/common/prev.jpg' id=next height=50 width=50/></a>
      <a href='162.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, प्राणों के पौद्‌गलिक कर्म का कारणत्‍व प्रगट करते हैं </font></div>
    <h3 class=mainTitle align=center><font color=maroon> ﻿पाणाबाधं जीवो मोहपदेसेहिं कुणदि जीवाणं (१४९)<br>जदि सो हवदि हि बंधो णाणावरणादिकम्मेहिं ॥१६१॥<br> </font></h3>
  <div class=bottomContainer id=bottomTxt159 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यदि]</b> यदि <b>[जीव:]</b> जीव <b>[मोहप्रद्वेषाभ्यां]</b> मोह और द्वेष के द्वारा <b>[जीवयो:]</b> जीवों के (<font color=DarkSlateGray>स्वजीव के तथा परजीव के</font>) <b>[प्राणाबाधं करोति]</b> प्राणों को बाधा पहुँचाते हैं, <b>[सः हि]</b> तो पूर्वकथित <b>[ज्ञानावरणादिकर्मभि: बंध:]</b> ज्ञानावरणादिक कर्मों के द्वारा बंध <b>[भवति]</b> होता है ।   <br></div>
    <div class=tikaTopContainer><b><br> टीका : 
    <span id=teeka0 class=gatha161 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha161 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha161-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ प्राणानां पौद्‌गलिककर्मकारणत्वमुन्मीलयति -<br><br>प्राणैर्हि तावज्जीव: कर्मफलमुपभुंक्ते, तदुपभुञ्जानो मोहप्रद्वेषावाप्नोति; ताभ्यां स्वजीव-परजीवयो: प्राणाबाधं विदधाति । तदा कदाचित्परस्य द्रव्यप्राणानाबाध्य कदाचिदनाबाध्य  स्वस्य भावप्राणानुपरक्तत्वेन बाधमानो ज्ञानावरणादीनि कर्माणि बध्नाति । एवं प्राणा: पौद्‌गलिककर्मकारणतामुपयान्ति ॥१४९॥</font></span><br></font></b><br><br><font color=darkBlue><p>﻿प्रथम तो प्राणों से जीव कर्मफल को भोगता है; उसे भोगता हुआ मोह तथा द्वेष को प्राप्त होता है; मोह तथा द्वेष से स्वजीव तथा परजीव के प्राणों को बाधा पहुँचाता है । वहाँ कदाचित्  दूसरे के द्रव्य प्राणों को बाधा पहुँचाकर और कदाचित् बाधा न पहुँचाकर, अपने भावप्राणों को तो उपरक्तता से (<font color=DarkSlateGray>अवश्य ही</font>) बाधा पहुँचाता हुआ जीव ज्ञानावरणादि कर्मों को बाँधता है । इस प्रकार प्राण पौद्‌गलिक कर्मों के कारणपने को प्राप्त होते हैं ॥१४९॥</p></font></td>
    <td id=gatha161-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[पाणाबाधं]</b> - आयु आदि प्राणों की बाधा-पीड़ा-कष्ट को <b>[कुणदि]</b> - करता है । प्राणों की बाधा करनेवाला वह कौन है? <b>[जीवो]</b> - जीव प्राणों को बाधित करता है । वह किनके द्वारा उसे करता है? <b>[मोहपदेसेहिं]</b> - परिपूर्ण निर्मल केवल-ज्ञान-रूपी महान दीपक द्वारा मोहरूपी अंधकार को नष्ट करने वाले परमात्मा से विपरीत, मोह और द्वेष से उसे करता है । वह मोह-द्वेष से किनके प्राणों को बाधित करता है? <b>[जीवाणं]</b> - वह इनसे एकेन्द्रिय प्रमुख जीवों के प्राणों को बाधित करता है । <b>[जदि]</b> - यदि वह ऐसा करता है, <b>[सो हवदि बंधो]</b> - तब निज परमात्मा की प्राप्ति-रूप मोक्ष से विपरीत मूल और उत्तर प्रकृतियों के भेद से अनेक भेद वाला परमागम में प्रसिद्ध वह बंध <b>[हि]</b> - वास्तव में होता है । वह प्रसिद्ध बंध किनसे होता है? <b>[णाणावरणादि कम्मेहिं]</b> - ज्ञानावरणादि कर्मों से वह बन्ध होता है ।</p><br><p>इससे ज्ञात होता है कि प्राण पुद्गल कर्मबंध के कारण हैं ।</p><br><p>यहाँ अर्थ यह है - जैसे तपे हुये लोहे के गोले से दूसरे को मारने का इच्छुक होता हुआ कोई भी पहले स्वयं को ही मारता है, बाद में दूसरे के घात का नियम नहीं है (<font color=DarkSlateGray>हो भी, न भी हो</font>); उसीप्रकार तपे हुये लोहे के गोले के समान मोहादिरूप परिणमित होता हुआ यह अज्ञानी जीव भी, पहले विकार रहित स्व-संवेदन ज्ञान स्वरूप अपने शुद्ध प्राणों का घात करता है, पश्चात दूसरे के प्राणों के घात का नियम नहीं है (<font color=DarkSlateGray>हो भी, नहीं भी हो</font>) ॥१६१॥</p></font></td>
      </tbody></table></div>
</body>
</html>
