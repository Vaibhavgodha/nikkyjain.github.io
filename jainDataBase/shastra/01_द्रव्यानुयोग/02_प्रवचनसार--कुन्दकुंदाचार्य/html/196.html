<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='195.html'><img src='../../../../../images/common/prev.jpg' id=next height=50 width=50/></a>
      <a href='197.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब, आत्मा का निश्चय से रागादि स्व-परिणाम ही कर्म है और द्रव्य-कर्म उसका कर्म नहीं है, ऐसा प्रारूपित करते हैं -- कथन करते हैं -</font></div>
    <h3 class=mainTitle align=center><font color=maroon> ﻿कुव्वं सभावमादा हवदि हि कत्त्ता सगस्स भावस्स (१८४)<br>पोग्गलदव्वमयाणं ण दु कत्त्ता सव्वभावाणं ॥१९६॥<br> </font></h3>
  <div class=bottomContainer id=bottomTxt194 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[स्वभाव कुर्वन्]</b> अपने भाव को करता हुआ <b>[आत्मा]</b> आत्मा <b>[हि]</b> वास्तव में <b>[स्वकस्य भावस्य]</b> अपने भाव का <b>[कर्ता भवति]</b> कर्ता है; <b>[तु]</b> परन्तु <b>[पुद्गलद्रव्यमयानां सर्वभावानां]</b> पुद्‌गलद्रव्यमय सर्व भावों का <b>[कर्ता न]</b> कर्ता नहीं है। <br></div>
    <div class=tikaTopContainer><b><br> टीका : 
    <span id=teeka0 class=gatha196 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha196 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha196-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथात्मन: किं कर्मेति निरूपयति - <br><br>आत्मा हि तावत्स्वं भावं करोति, तस्य स्वधर्मत्वादात्मनस्तथाभवनशक्तिसंभवेनावश्यमेव  कार्यत्वात्‌ । स तं च स्वतंत्र: कुर्वाणस्तस्य कर्तावश्यं स्यात्‌, क्रियमाणश्चात्मना स्वो भाव-स्तेनाप्यत्वात्तस्य कर्मावश्यं स्यात्‌ । एवमात्मन: स्वपरिणाम: कर्म । न त्वात्मा पुद्‌गलस्य भावान्‌  करोति, तेषां परधर्मत्वादात्मनस्तथाभवनशक्त्यसंभवेनाकार्यत्वात्‌ । स तानकुर्वाणो न तेषां कर्ता स्यात्‌, अक्रियमाणाश्चात्मना ते न तस्य कर्म स्यु: । एवमात्मन: पुद्‌गलपरिणामो न  कर्म ॥१८४॥</font></span><br></font></b><br><br><font color=darkBlue><p>﻿प्रथम तो आत्मा वास्तव में स्व (<font color=DarkSlateGray>अपने</font>) भाव को करता है, क्योंकि वह (<font color=DarkSlateGray>भाव</font>) उसका स्व धर्म है, इसलिये आत्मा को उसरूप होने की (<font color=DarkSlateGray>परिणमित होने की</font>) शक्ति का संभव है, अत: वह (<font color=DarkSlateGray>भाव</font>) अवश्यमेव आत्मा का कार्य है । (<font color=DarkSlateGray>इस प्रकार</font>) वह (<font color=DarkSlateGray>आत्मा</font>) उसे (<font color=DarkSlateGray>स्व भाव को</font>) स्वतंत्रतया करता हुआ उसका कर्ता अवश्य है और स्व भाव आत्मा के द्वारा किया जाता हुआ आत्मा के द्वारा प्राप्य होने से अवश्य ही आत्मा का कर्म है । इस प्रकार स्व परिणाम आत्मा का कर्म है । परन्तु, आत्मा पुद्‌गल के भावों को नहीं करता, क्योंकि वे पर के धर्म हैं, इसलिये आत्मा के उस-रूप होने की शक्ति का असंभव होने से वे आत्मा का कार्य नहीं हैं । (<font color=DarkSlateGray>इस प्रकार</font>) वह (<font color=DarkSlateGray>आत्मा</font>) उन्हें न करता हुआ उनका कर्ता नहीं होता और वे आत्मा के द्वारा न किये जाते हुए उसका कर्म नहीं हैं । इस प्रकार पुद्‌गलपरिणाम आत्मा का कर्म नहीं है ॥१८४॥</p></font></td>
    <td id=gatha196-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[कुव्वं सभावं]</b> स्वभाव को करता हुआ । यहाँ स्वभाव शब्द से, शुद्ध निश्चयनय से, यद्यपि शुद्ध-बुद्ध एक स्वभाव कहा गया है; तथापि कर्मबन्ध के प्रसंग में, अशुद्ध-निश्चय से, रागादि परिणाम भी स्वभाव कहलाता है । उस स्वभाव को करता हुआ । उस स्वभाव को करता हुआ, वह कौन है ? <b>[आदा]</b> उस स्वभाव को करता हुआ आत्मा है । <b>[हवदि हि कत्त्ता]</b> अपने स्वभाव को करता हुआ आत्मा, वास्तव में कर्ता है । वह किसका कर्ता है ? <b>[सगस्स भावस्स]</b> अपने चैतन्यरूप स्वभाव--रागादि परिणाम का कर्ता है । निश्चय से वही उसका रागादि परिणामरूप भावकर्म कहलाता है । रागादि परिणाम उसके भाव-कर्म क्यों हैं? तपे हुये लोह-पिण्ड के सामान, उस आत्मा द्वारा प्राप्य--प्राप्त होने योग्य तथा व्याप्य--व्याप्त होने योग्य होने से, वे रागादि परिणाम आत्मा के भावकर्म हैं । <b>[पोग्गलदव्वमयाणं ण दु कत्त्ता सव्वभावाणं]</b> परन्तु वह चैतन्य-रूप आत्मा से विलक्षण, ज्ञानावरणादि-द्रव्य-कर्म-पर्याय-रूप पुद्गल-द्रव्य-मयी सभी भावों का कर्ता नहीं है ।</p><br><p>इससे ज्ञात होता है कि रागादि निज परिणाम ही जीव के कर्म हैं, उसका ही वह कर्ता है ॥१९६॥</p></font></td>
      </tbody></table></div>
</body>
</html>
