<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='249.html'><img src='../../../../../images/common/prev.jpg' id=next height=50 width=50/></a>
      <a href='251.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्द्कुंदाचार्य)</h2>
      <br><div class=titleContainer align=center><font color=darkGreen>﻿अब (उन लब्ध्यपर्याप्तक जीवों की) उत्पत्ति के स्थान कहते हैं -</font></div>
    <h3 class=mainTitle align=center><font color=maroon> ﻿लिंगम्हि य इत्थीणं थणंतरे णाहिकक्खपदेसेसु<br>भणिदो सुहुमुप्पादो तासिं कह संजमो होदि ॥२५०॥<br> </font></h3>
  <div class=bottomContainer id=bottomTxt242 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿स्त्रियों के लिंग में (<font color=DarkSlateGray>योनी-स्थान</font>) में, स्तनान्तर (<font color=DarkSlateGray>दोनों स्तनों के बीच के स्थान में</font>), नाभि में और कक्ष (<font color=DarkSlateGray>कांख</font>) स्थान में सूक्ष्म जीवों की उत्पत्ति कही गई है; ऐसा होने पर उनमें संयम कैसे हो सकता है ? ॥२५०॥ <br></div>
    <div class=tikaTopContainer><b><br> टीका : 
    <span id=teeka0 class=gatha250 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha250-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿<b>[लिंगम्हि य ड़त्थीणं थणंतरे णाहिकक्खपदेसेसु]</b> स्त्रियों के लिंग अर्थात् योनिप्रदेश में, स्तनों के मध्य भाग में, नाभि प्रदेश में और कक्ष (<font color=DarkSlateGray>काँख</font>) प्रदेश में, <b>[भणिदो सुहुमुप्पादो]</b> इन स्थानों में सूक्ष्म मनुष्यादि जीवों की उत्पत्ति कही गई है । </p><br><p>ये पहले (<font color=DarkSlateGray>२४७,२५० वीं गाथा मे</font>) कहे गए मोहादि, जीवोत्पत्ति आदि दोष क्या पुरुषों के नहीं होते हैं ? यदि ऐसा प्रश्न हो तो कहते है- ऐसा नहीं कहना चाहिये, (<font color=DarkSlateGray>पुरुषों में होते हैं परन्तु</font>) स्त्रियों के बहुलता से होते हैं । होने मात्र से समानता नहीं होती है । एक के विष की कणिका मात्र है और दूसरे के विष के पर्वत हैं दोनों में क्या समानता है? बल्कि पुरुषों के प्रथम (<font color=DarkSlateGray>वज्रवृषभनाराच</font>) सहंनन के बल से दोषों को नष्ट करनेवाला, मुक्ति के योग्य, विशेष संयम है । <b>[तासिं कह संजमो होदि]</b> (<font color=DarkSlateGray>उपर्युक्त दोषों के कारण</font>) उनके (<font color=DarkSlateGray>स्त्रियों के</font>) संयम कैसे हो सकता है ॥२५०॥</p></font></td>
      </tbody></table></div>
</body>
</html>
