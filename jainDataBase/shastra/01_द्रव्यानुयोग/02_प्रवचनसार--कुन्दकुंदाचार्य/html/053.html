<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='052.html'><img src='../../../../../images/common/prev.jpg' id=next height=50 width=50/></a>
      <a href='054.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿केवलज्ञानी के ज्ञप्तिक्रिया का सद्भाव होने पर भी उसके क्रिया के फलरूप बन्ध का निषेध</font></div>
    <h3 class=mainTitle align=center><font color=maroon> ﻿ण वि परिणमदि ण गेण्हदि उप्पज्जदि णेव तेसु अट्टेसु (५२)<br>जाणण्णवि ते आदा अबंधगो तेण पण्णत्ते ॥५३॥<br> </font></h3>
  <div class=bottomContainer id=bottomTxt55 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[आत्मा]</b> (<font color=DarkSlateGray>केवलज्ञानी</font>) आत्मा <b>[तान् जानन् अपि]</b> पदार्थों को जानता हुआ भी <b>[न अपि परिणमति]</b> उस रूप परिणमित नहीं होता, <b>[न गृह्णति]</b> उन्हें ग्रहण नहीं करता <b>[तेषु अर्थेषु न एव उत्पद्यते]</b> और उन पदार्थों के रूप में उत्पन्न नहीं होता <b>[तेन]</b> इसलिये <b>[अबन्धक: प्रज्ञप्त:]</b> उसे अबन्धक कहा है ॥५२॥<br></div>
    <div class=tikaTopContainer><b><br> टीका : 
    <span id=teeka0 class=gatha053 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha053 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha053-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ ज्ञानिनो ज्ञप्तिक्रियासद्भावेऽपि क्रियाफलभूतं बन्धं प्रतिषेधयन्नुपसंहरति -<br><br>इह खलु -  <br>‘उदयगदा कम्मंसा जिणवरवसहेहिं णियदिणा भणिया । <br>तेसु विमूढ़ो रत्तो दुट्‌ठो वा बंधमणुभवदि ॥४३॥’<br>इत्यत्र सूत्रे उदयगतेषु पुद्‌गलकर्मांशेषु सत्सु संचेतयमानो मोहरागद्वेषपरिणतत्वात्‌ ज्ञेयार्थपरिणमनलक्षणया क्रियया युज्यमान: क्रियाफलभूतं बंधमनुभवति, न तु ज्ञानादिति । प्रथममेवार्थपरिणमनक्रियाफलत्वेन बन्धस्य समर्थितत्वात्‌, तथा - <br>‘गेण्हदि णेव ण मुञ्जदि ण परं परिणमदि केवली भगवं । <br>पेच्छदि समंतदो  सो  जाणदि  सव्वं  णिरवसेसं ॥३२॥’ <br>इत्यर्थपरिणमनादिक्रियाणामभावस्य शुद्धात्मनो निरूपितत्वाच्चार्थानपरिणमतोऽगृह्णत-स्तेष्वनुत्पद्यमानस्य चात्मनो ज्ञप्तिक्रियासद्‌भावेऽपि न खलु क्रियाफलभूतो बंध: सिद्धय्येत्‌ ॥५२॥<br><br>( स्रग्धरा )<br>जानन्नप्येष विश्यं युगपदपि भवद्भाविभूतं समस्तं<br>मोहाभावाद्यदात्मा परिणमति परं नैव निर्लूनकर्मा ।<br>तेनास्ते मुक्त एव प्रसभविकसितज्ञप्तिविस्तारपांत-<br>ज्ञेयाकारां त्रिलोकीं पृथगपृथगथ द्योतयन्‌ ज्ञानमूर्ति: ॥४॥<br>- इति ज्ञानाधिकार: ॥</font></span><br></font></b><br><br><font color=darkBlue><p>﻿यहाँ <b>[उदयगदा कम्मंसा जिनवरवसहेहिं णियदिणा भणिया । तेसु विमूढो रत्तो दुट्ठो वा <sup>१</sup>बन्धमणुभवदि ॥]</b> इस गाथा सूत्र में, 'उदयगत पुद्गलकर्मांशों के अस्तित्व में चेतित होने पर-जानने पर-अनुभव करने पर मोह-राग-द्वेष में परिणत होने से ज्ञेयार्थपरिणमन-स्वरूप क्रिया के साथ युक्त होता हुआ आत्मा क्रिया-फलभूत बन्ध का अनुभव करता है, किन्तु ज्ञान से नहीं' इसप्रकार प्रथम ही अर्थ-परिणमन-क्रिया के फलरूप से बन्ध का समर्थन किया गया है (<font color=DarkSlateGray>अर्थात् बन्ध तो पदार्थरूप में परिणमनरूप क्रिया का फल है ऐसा निश्चित किया गया है</font>) तथा <b>[गेण्हदि णेव ण मुञ्चदि ण परं परिणमदि केवली भगवं । पेच्छदि समंतदो सो जाणादि सव्वं <sup>२</sup>णिरवसेसं ॥]</b></p><br><p>इस गाथा सूत्र में शुद्धात्मा के अर्थ परिणमनादि क्रियाओं का अभाव निरूपित किया गया है इसलिये जो (<font color=DarkSlateGray>आत्मा</font>) पदार्थरूप में परिणमित नहीं होता, उसे ग्रहण नहीं करता और उसरूप उत्पन्न नहीं होता उस आत्मा के ज्ञप्तिक्रिया का सद्धाव होने पर भी वास्तव में क्रिया-फलभूत बन्ध सिद्ध नहीं होता ।</p><br><span class=shortFont><sup>१</sup>ज्ञानतत्त्व-प्रज्ञापनकी ४३वी गाथा<br><sup>२</sup>ज्ञानतत्त्व-प्रज्ञापनकी ३२ वीं गाथा</span><br><p>अब, श्‍लोक द्वारा पूर्वोक्त आशय को काव्य द्वारा कहकर, केवलज्ञानी आत्मा की महिमा बताकर यह ज्ञान अधिकार पूर्ण किया जाता है । </p><br><p>जानन्नप्येष विश्यं युगपदपि भवद्भाविभूतं समस्तं</p><br><p>मोहाभावाद्यदात्मा परिणमति परं नैव निर्लूनकर्मा ।</p><br><p>तेनास्ते मुक्त एव प्रसभविकसितज्ञप्तिविस्तारपांत-</p><br><p>ज्ञेयाकारां त्रिलोकीं पृथगपृथगथ द्योतयन्‌ ज्ञानमूर्ति: ॥४॥</p><br><p><b>अर्थ :</b> जिसने कर्मों को छेद डाला है ऐसा यह आत्मा भूत, भविष्यत और वर्तमान समस्त विश्‍व को (<font color=DarkSlateGray>तीनों काल की पर्यायों से युक्त समस्त पदार्थों को</font>) एक ही साथ जानता हुआ भी मोह के अभाव के कारण पररूप परिणमित नहीं होता, इसलिये अब, जिसके समस्त ज्ञेयाकारों को अत्यन्त विकसित ज्ञप्‍ति के विस्तार से स्वयं पी गया है ऐसे तीनों लोक के पदार्थों को पृथक् और अपृथक् प्रकाशित करता हुआ वह ज्ञानमूर्ति मुक्त ही रहता है ।</p><br><p>इस प्रकार ज्ञान-अधिकार समाप्त हुआ ।</p></font></td>
    <td id=gatha053-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[ण वि परिणमदि]</b> - जैसे अपने आत्म-प्रदेशों के साथ समरसी भाव से परिणत होते हैं, वैसे ज्ञेयरूप से परिणत नहीं हैं । <b>[ण गेण्हदि]</b> - और जैसे अनन्त-ज्ञानादि चतुष्टय-स्वरूप स्वयं को स्वयं से ग्रहण करते हैं, वैसे ज्ञेयरूप को ग्रहण नहीं करते हैं । <b>[उपज्जदि णेव अट्ठेसु]</b> - और जैसे निर्विकार परमानन्द एक सुखरूप अपनी सिद्ध-पर्याय से उत्पन्न होते हैं, वैसे ही ज्ञेय पदार्थों में उत्पन्न नहीं होते । क्या करते हुए भी ये सब नहीं करते हैं? <b>[जाणण्णवि ते]</b> - स्वयं से पृथक्-रूप उन ज्ञेय पदार्थों को जानते हुये भी उन रूप परिणमन आदि क्रियाओं को नहीं करते हैं । उनको जानते हुये भी उनरूप परिणमन आदि कौन नहीं करते  हैं - इस क्रिया का कर्ता कौन है? <b>[आदा]</b> - मुक्तात्मा-केवली भगवान, उन्हें जानते हुये भी उनरूप परिणमन आदि नहीं करते हैं । <b>[अबंधगो तेण पण्णतो]</b> - इस कारण उन्हें कर्मों का अबंधक कहा है । </p><br><p>वह इस प्रकार - रागादि रहित ज्ञान बन्ध का कारण नहीं हैं - ऐसा जानकर शुद्धात्मा की परिपूर्ण प्राप्ति लक्षण मोक्ष से विपरीत नारकादि दुःखों के कारणभूत कर्मबन्ध के कारण इन्द्रिय-मन से उत्पन्न एकदेश विज्ञान को छोड़कर, कर्मबंध के अकारणभूत परिपूर्ण निर्मल केवलज्ञान के बीजभूत निर्विकार स्वसंवेदन ज्ञान में ही भावना करना चाहिये - यह अभिप्राय है ।</p></font></td>
      </tbody></table></div>
</body>
</html>
