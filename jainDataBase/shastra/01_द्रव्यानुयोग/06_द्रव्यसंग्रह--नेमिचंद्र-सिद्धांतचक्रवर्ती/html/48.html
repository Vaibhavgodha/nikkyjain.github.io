<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='47.html'><img src='../../../../../images/common/prev.jpg' id=next height=50 width=50/></a>
      <a href='49.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (द्रव्यसंग्रह--नेमिचंद्र-सिद्धांतचक्रवर्ती)</h2>
      <br><div class=titleContainer align=center><font color=darkGreen>﻿ध्यान का उपाय</font></div>
    <h3 class=mainTitle align=center><font color=maroon> ﻿मा मुज्झह मा रज्जह, मा दुस्सह इट्ठणिट्ठअत्थेसु<br>थिरमिच्छह जइ चित्तं, विचित्तझाणप्पसिद्धीए ॥४८॥<br> </font></h3>
  <div class=bottomContainer id=bottomTxt50 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿यदि तुम अनेक प्रकार का ध्यान सिद्ध करने के लिए मन को स्थिर करना चाहते हो तो इष्ट और अनिष्ट पदार्थों में मोह मत करो, राग मत करो और द्वेष मत करो ।<br></div>
    <div class=tikaTopContainer><b><br> टीका : 
    <span id=teeka0 class=gatha48 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha48-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><p>﻿मोह, राग और द्वेष इनके निमित्त से मन ही एकाग्रता नहीं हो सकती है इसीलिए इनको हटाना आवश्यक है।</p><br><p><b><font color=red>प्रश्न – राग किसे कहते हैं ?</p><br><p></font><font color=darkGreen>उत्तर –</font></b> इष्ट वस्तु में प्रीति को राग कहते हैं।</p><br><p><b><font color=red>प्रश्न – द्वेष किसे कहते हैं ?</p><br><p></font><font color=darkGreen>उत्तर –</font></b> अनिष्ट वस्तु में अप्रीति को द्वेष कहते हैं।</p><br><p><b><font color=red>प्रश्न – ध्यान के अनेक प्रकार कौन-से हैं ?</p><br><p></font><font color=darkGreen>उत्तर –</font></b> (<font color=DarkSlateGray>१</font>) पिण्डस्थ, (<font color=DarkSlateGray>२</font>) पदस्थ, (<font color=DarkSlateGray>३</font>) रूपस्थ तथा (<font color=DarkSlateGray>४</font>) रूपातीत।</p><br><p><b><font color=red>प्रश्न – धर्मध्यान में लीन होने का उपाय क्या है ?</p><br><p></font><font color=darkGreen>उत्तर –</font></b> इष्ट, अनिष्ट पदार्थों में राग-द्वेष नहीं करना ही ध्यान में लीन होने का उपाय है, क्योंकि सांसारिक पदार्थों में रागद्वेष करने से आत्मा आत्र्त-रौद्र- ध्यान में पंâसकर संसार में भटकती है और रागद्वेष का त्याग कर आत्मस्वभाव में लीन होने से रत्नत्रय के कारणभूत धर्मध्यान और शुक्लध्यान की प्राप्ति होती है और आत्मा संसार से छूट जाती है।</p><br><p><b><font color=red>प्रश्न – णमोकार मंत्र के अक्षरों का ध्यान किस ध्यान में गर्भित होता है ?</p><br><p></font><font color=darkGreen>उत्तर –</font></b> णमोकार मंत्र के अक्षरों का ध्यान पदस्थ ध्यान में गर्भित है।</p><br><p><b><font color=red>प्रश्न – ध्यान किस गुण की पर्याय है ?</p><br><p></font><font color=darkGreen>उत्तर –</font></b> ध्यान चारित्र गुण की पर्याय है।</p></font></td>
      </tbody></table></div>
</body>
</html>
