<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='29.html'><img src='../../../../../images/common/prev.jpg' id=next height=50 width=50/></a>
      <a href='31.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (द्रव्यसंग्रह--नेमिचंद्र-सिद्धांतचक्रवर्ती)</h2>
      <br><div class=titleContainer align=center><font color=darkGreen>﻿भावास्रव के भेद</font></div>
    <h3 class=mainTitle align=center><font color=maroon> ﻿मिच्छत्ताविरदिपमाद - जोगकोहादओथ विण्णेया<br>पण पण पण दह तिय चदु, कमसो भेदा दु पुव्वस्स ॥३०॥<br> </font></h3>
  <div class=bottomContainer id=bottomTxt32 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿पाँच मिथ्यात्व, पाँच अविरति, पन्द्रह प्रमाद, तीन योग और चार कषाय इस प्रकार क्रम से भावास्रव के बत्तीस भेद जानना चाहिये ।<br></div>
    <div class=tikaTopContainer><b><br> टीका : 
    <span id=teeka0 class=gatha30 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha30-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><p>﻿एकांत, विपरीत, विनय, संशय और अज्ञान ये पाँच मिथ्यात्व हैं। हिंसा, झूठ, चोरी, कुशील और परिग्रह ये पाँच अविरति हैं। चार विकथा, चार कषाय, पाँच इन्द्रियों के विषय, निद्रा और स्नेह ये पन्द्रह प्रमाद हैं। मन, वचन और काय इनके निमित्त से आत्म प्रदेशों का परिस्पंदन ये तीन प्रकार का योग है और क्रोध, मान, माया तथा लोभ ये चार कषायें हैं।</p><br><p><b><font color=red>प्रश्न – भावास्रव के कितने भेद हैं?</p><br><p></font><font color=darkGreen>उत्तर –</font></b> भावास्रव के पाँच भेद हैं-मिथ्यात्व, अविरति, प्रमाद, कषाय और योग।</p><br><p><b><font color=red>प्रश्न – भावास्रव के अन्य और भेद बताइये।</p><br><p></font><font color=darkGreen>उत्तर –</font></b> भावास्रव के विस्तार से ३२ भेद हैं-५ मिथ्यात्व, ५ अविरति, १५ प्रमाद, ३ योग, ४ कषाय · ३२।</p><br><p><b><font color=red>प्रश्न – मिथ्यात्व किसे कहते हैं? इसके पाँच भेद कौन-से हैं?</p><br><p></font><font color=darkGreen>उत्तर –</font></b> तत्त्व का श्रद्धान नहीं होना मिथ्यात्व कहलाता है। इसके पाँच भेद हैं-एकान्त, विपरीत, संशय, वैनयिक एवं अज्ञान।</p><br><p><b><font color=red>प्रश्न – एकान्त मिथ्यात्व किसे कहते हैं ?</p><br><p></font><font color=darkGreen>उत्तर –</font></b> अनेक धर्मात्मक वस्तु को एकान्तरूप से मानना एकान्त मिथ्यात्व है, जैसे आत्मा नित्य ही है-या अनित्य ही है।</p><br><p><b><font color=red>प्रश्न – विपरीत मिथ्यात्व किसे कहते हैं ?</p><br><p></font><font color=darkGreen>उत्तर –</font></b> धर्म के स्वरूप का विपरीत श्रद्धान करना-विपरीत मिथ्यात्व हैं, जैसे हिंसादि से स्वर्ग को प्राप्ति मानना।</p><br><p><b><font color=red>प्रश्न – विनय मिथ्यात्व किसे कहते हैं ?</p><br><p></font><font color=darkGreen>उत्तर –</font></b> विनय का अर्थ सत्कार है-बिना विवेक चाहे जिस किसी का सत्कार करना विनय मिथ्यात्व है।</p><br><p><b><font color=red>प्रश्न – संशय मिथ्यात्व किसे कहते हैं ?</p><br><p></font><font color=darkGreen>उत्तर –</font></b> वस्तु के स्वरूप का निश्चय न करने वा निरंतर संशयालु रहने को संशय मिथ्यात्व कहते हैं।</p><br><p><b><font color=red>प्रश्न – अज्ञान मिथ्यात्व किसे कहते हैं ?</p><br><p></font><font color=darkGreen>उत्तर –</font></b> हित एवं अहित की परीक्षा से शून्य विश्वास को अज्ञान मिथ्यात्व कहते हैं।</p><br><p><b><font color=red>प्रश्न – अविरति किसे कहते हैं? उसके पाँच भेद कौन-से हैं?</p><br><p></font><font color=darkGreen>उत्तर –</font></b> पाँच पापों से विरत (<font color=DarkSlateGray>त्याग</font>) नहीं होना अविरति है। उसके पाँच भेद हैं-हिंसा अविरति, असत्य अविरति, चौर्य अविरति, कुशील अविरति और परिग्रह अविरति।</p><br><p><b><font color=red>प्रश्न – प्रमाद किसे कहते हैं? इसके पन्द्रह भेद कौन-कौन से हैं?</p><br><p></font><font color=darkGreen>उत्तर –</font></b> शुभ क्रियाओं में यत्नपूर्वक-सावधानीपूर्वक प्रवृत्ति नहीं करना प्रमाद है। इसके पन्द्रह भेद हैं-४ विकथा, ४ कषाय, ५ इन्द्रिय विषय, १ निद्रा और १ स्नेह हैं।</p><br><p><b><font color=red>प्रश्न – विकथा किसे कहते हैं ?</p><br><p></font><font color=darkGreen>उत्तर –</font></b> संयम की विरोधी कथाओं या वाक्य प्रबंधों को विकथा कहते हैं।</p><br><p><b><font color=red>प्रश्न – विकथा कितने प्रकार की होती है ?</p><br><p></font><font color=darkGreen>उत्तर –</font></b> स्त्रीकथा, भोजनकथा, राष्ट्रकथा, राजकथा, ये चार प्रकार की विकथा होती है।</p><br><p><b><font color=red>प्रश्न – कषाय किसे कहते हैं ?</p><br><p></font><font color=darkGreen>उत्तर –</font></b> जिससे आत्मा के संयम गुण का घात होता है, जो आत्मा को कषती है, दु:ख देती है, उसे कषाय कहते हैं-उसके चार भेद है-क्रोध, मान, माया, लोभ।</p><br><p><b><font color=red>प्रश्न – इन्द्रियाँ किसे कहते हैं ?</p><br><p></font><font color=darkGreen>उत्तर –</font></b> जो आत्मा का चिन्ह है-जिसके द्वारा कर्म कल्मष आत्मा रस-रूप आदि को ग्रहण करता है, उन्हें इन्द्रियाँ कहते हैं। स्पर्शन, रसना, घ्राण, चक्षु और कर्ण ये पाँच इन्द्रियाँ होती हैं।</p><br><p><b><font color=red>प्रश्न – निद्रा किसे कहते हैं ?</p><br><p></font><font color=darkGreen>उत्तर –</font></b> स्पर्शन, रसना आदि पाँचों इन्द्रियाँ जब अपने-अपने विषय को ग्रहण करने में असमर्थ हो जाती हैं, उसको निद्रा कहते हैं।</p><br><p><b><font color=red>प्रश्न – योग किसे कहते हैं? उसके कितने भेद हैं?</p><br><p></font><font color=darkGreen>उत्तर –</font></b> मन, वचन, काय की क्रिया को योग कहते हैं। इसके तीन भेद हैं-मनोयोग, वचनयोग और काययोग।</p></font></td>
      </tbody></table></div>
</body>
</html>
