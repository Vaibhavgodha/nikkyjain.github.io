<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='07.html'><img src='../../../../../images/common/prev.jpg' id=next height=50 width=50/></a>
      <a href='09.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (द्रव्यसंग्रह--नेमिचंद्र-सिद्धांतचक्रवर्ती)</h2>
      <br><div class=titleContainer align=center><font color=darkGreen>﻿जीव कर्ता है</font></div>
    <h3 class=mainTitle align=center><font color=maroon> ﻿पुग्गलकम्मादीणं, कत्ता ववहारदो दु णिच्चयदो<br>चेदणकम्माणादा, सुद्धणया सुद्धभावाणं ॥८॥<br> </font></h3>
  <div class=bottomContainer id=bottomTxt10 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव व्यवहारनय से पुद्गलकर्मादि का कर्ता है किन्तु निश्चयनय से चेतन भावों का कर्ता है और शुद्धनय से शुद्ध भावों का कर्ता है । यहाँ निश्चयनय से अशुद्ध निश्चयनय लेना है और चेतन भावों से जीव के रागादि भावों को लेना है, क्योंकि आगे शुद्ध नय से अपने ही शुद्ध भावों का कर्ता कहा है ।<br></div>
    <div class=tikaTopContainer><b><br> टीका : 
    <span id=teeka0 class=gatha08 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha08-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><p>﻿<b><font color=red>प्रश्न – पुद्गल कर्म कौन-कौन से हैं?</p><br><p></font><font color=darkGreen>उत्तर –</font></b> ज्ञानावरण, दर्शनावरणादि आठ द्रव्य कर्म और छ: पर्याप्ति और तीन शरीर-ये नौ नोकर्म पुद्गल कर्म कहलाते हैं।</p><br><p><b><font color=red>प्रश्न – भाव कर्म कौन से हैं?</p><br><p></font><font color=darkGreen>उत्तर –</font></b> राग, द्वेष, मोह आदि भावकर्म हैं।</p><br><p><b><font color=red>प्रश्न – जीव के शुद्ध भाव कौन से हैं?</p><br><p></font><font color=darkGreen>उत्तर –</font></b> केवलज्ञान और केवलदर्शन जीव के शुद्धभाव हैं।</p><br><p><b><font color=red>प्रश्न – कर्ता किसको कहते हैं ?</p><br><p></font><font color=darkGreen>उत्तर –</font></b> क्रिया या कार्य को करने वाले को कर्ता कहते हैं।</p><br><p><b><font color=red>प्रश्न – नोकर्म किसे कहते हैं ?</p><br><p></font><font color=darkGreen>उत्तर –</font></b> तीन शरीर और छह पर्याप्ति के योग्य पुद्गल वर्गणा को नोकर्म कहते हैं।</p><br><p><b><font color=red>प्रश्न – जीव व्यवहार नय से किसका कर्ता है ?</p><br><p></font><font color=darkGreen>उत्तर –</font></b> व्यवहारनय से ज्ञानावरणादि पुद्गल कर्मों का, नोकर्म का तथा घट-पटादिक का कर्ता है।</p><br><p><b><font color=red>प्रश्न – अशुद्ध व शुद्ध निश्चयनय से किसका कर्ता है ?</p><br><p></font><font color=darkGreen>उत्तर –</font></b> अशुद्ध निश्चयनय से रागद्वेष आदि भाव कर्मों का कर्ता है, शुद्ध निश्चयनय से अपने शुद्ध चेतन भावों का कर्ता है, सूक्ष्म शुद्ध निश्चयनय से कर्ता-कर्म-क्रिया का भेद ही नहीं है-तीनों एक हैं।</p><br><p><b><font color=red>प्रश्न – राग-द्वेषादि को अशुद्ध निश्चयनय से आत्मा के क्यों कहते हैं ?</p><br><p></font><font color=darkGreen>उत्तर –</font></b> कर्मोपाधि से राग-द्वेष उत्पन्न होता है इसलिए अशुद्ध है। जिस समय राग-द्वेष होते हैं, उस समय अग्नि से तपे हुए लोहे के गोले के समान तन्मय होकर होते हैं। राग-द्वेष आदि विकारों का द्रव्य, क्षेत्र, काल, भाव आत्मा से भिन्न नहीं रहता है अत: निश्चय है। इन दोनों से मिलकर अशुद्ध निश्चयनय शब्द की निष्पत्ति हुई है।</p><br><p><b><font color=red>प्रश्न – जीव को घट-पट आदि का कर्ता क्यों कहा जाता है ?</p><br><p></font><font color=darkGreen>उत्तर –</font></b> व्यवहारनय से लौकिक दृष्टि से निमित्त-नैमित्तिक संबंध से जीव को घट-पट आदि का कर्ता कहा जाता है, क्योंकि घट-पट की निष्पत्ति में जीव का योग (<font color=DarkSlateGray>मन-वचन-काय</font>) उपयोग (<font color=DarkSlateGray>ज्ञान</font>) निमित्त है। निश्चयनय से पुद्गल की परिणति पुद्गल में है और आत्मा की परिणति आत्मा में है अत: आत्मा घट-पट आदि का कर्ता नहीं है। जैसे निश्चयनय से पुद्गल पिण्डरूप उपादान कारण से उत्पन्न घट व्यवहार में वुंâभकारकृत कहलाता है, क्योंकि उसमें कुंभकार निमित्त है, उसी प्रकार अपने उपादान से कर्मरूप परिणाम निमित्त होते हैं, अत: निमित्त की अपेक्षा से जीव कर्मों का कर्ता और तज्जन्य कर्मों का अनुभव करने वाला होने से भोक्ता भी कहलाता है।</p></font></td>
      </tbody></table></div>
</body>
</html>
