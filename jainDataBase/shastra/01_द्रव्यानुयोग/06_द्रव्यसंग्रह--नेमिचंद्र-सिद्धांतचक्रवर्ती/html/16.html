<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='15.html'><img src='../../../../../images/common/prev.jpg' id=next height=50 width=50/></a>
      <a href='17.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (द्रव्यसंग्रह--नेमिचंद्र-सिद्धांतचक्रवर्ती)</h2>
      <br><div class=titleContainer align=center><font color=darkGreen>﻿पुद्गल द्रव्य की विभाव व्यंजन पर्यायें</font></div>
    <h3 class=mainTitle align=center><font color=maroon> ﻿सद्दो बंधो सुहमो, थूलो संठाणभेदतमछाया<br>उज्जोदादवसहिया, पुग्गल दव्वस्स पज्जाया ॥१६॥<br> </font></h3>
  <div class=bottomContainer id=bottomTxt18 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿शब्द, बन्ध, सूक्ष्मत्व, स्थूलत्व, भेद-खंड, अंधकार, छाया, उद्योत और आतप ये सब पुद्गल द्रव्य की पर्यायें हैं । अर्थात् इन्हें विभाव व्यंजन पर्याय कहते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha16 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha16-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><p>﻿<b><font color=red>प्रश्न – शब्द किसे कहते हैं ?</p><br><p></font><font color=darkGreen>उत्तर –</font></b> द्रव्य कर्ण (<font color=DarkSlateGray>कान</font>) इन्द्रिय के आधार से भाव कर्णेन्द्रिय के द्वारा जो ध्वनि सुनी जाती है, उसे शब्द कहते हैं।</p><br><p><b><font color=red>प्रश्न – शब्द के भेद बताइये?</p><br><p></font><font color=darkGreen>उत्तर –</font></b> शब्द के दो भेद हैं—१-भाषारूप और २-अभाषारूप।</p><br><p><b><font color=red>प्रश्न – बन्ध पर्याय के भेद बताइये?</p><br><p></font><font color=darkGreen>उत्तर –</font></b> बन्ध पुद्गल पर्याय के २ भेद हैं—१-वैस्रसिक और २-प्रायोगिक।</p><br><p><b><font color=red>प्रश्न – सूक्ष्मता के कितने भेद है?</p><br><p></font><font color=darkGreen>उत्तर –</font></b> सूक्ष्मता दो प्रकार की होती है—१-अन्त्य और २-आपेक्षिक।</p><br><p><b><font color=red>प्रश्न – स्थौल्य किसे कहते है? उसके भेद बताइये।</p><br><p></font><font color=darkGreen>उत्तर –</font></b> स्थूलता को स्थौल्य कहते हैं। यह भी दो प्रकार का है—१-अन्त्य और २-आपेक्षिक।</p><br><p><b><font color=red>प्रश्न – संस्थान किसे कहते हैं?</p><br><p></font><font color=darkGreen>उत्तर –</font></b> आकृति को संस्थान कहते हैं। त्रिकोण, चतुष्कोण आदि आकार संस्थान हैं।</p><br><p><b><font color=red>प्रश्न – भेद किसे कहते हैं?</p><br><p></font><font color=darkGreen>उत्तर –</font></b> वस्तु को अलग-अलग चूर्णादि करना भेद है।</p><br><p><b><font color=red>प्रश्न – तम किसे कहते हैं?</p><br><p></font><font color=darkGreen>उत्तर –</font></b> जिससे दृष्टि में प्रतिबंध होता है और जो प्रकाश का विरोधी-अंधकार है वह तम कहलाता है।</p><br><p><b><font color=red>प्रश्न – छाया किसे कहते हैं?</p><br><p></font><font color=darkGreen>उत्तर –</font></b> प्रकाश को रोकने वाले पदार्थों के निमित्त से जो पैदा होती है वह छाया कहलाती है। अर्थात् किसी की परछाई को छाया कहते हैं।</p><br><p><b><font color=red>प्रश्न – आतप किसे कहते हैं?</p><br><p></font><font color=darkGreen>उत्तर –</font></b> जो सूर्य के निमित्त से उष्ण प्रकाश होता है उसे आतप कहते हैं।</p><br><p><b><font color=red>प्रश्न – उद्योत किसे कहते हैं?</p><br><p></font><font color=darkGreen>उत्तर –</font></b> चंद्रकांतमणि और जुगनू आदि के निमित्त से जो प्रकाश होता है उसे उद्योत कहते हैं।</p><br><p><b><font color=red>प्रश्न – शब्द आदि पुद्गल की पर्याय स्वभाव पर्याय है कि विभाव पर्याय?</p><br><p></font><font color=darkGreen>उत्तर –</font></b> शब्दादि विभाव पर्याय हैं, क्योंकि ये स्वंध के संयोग से उत्पन्न होती हैं, शुद्ध परमाणु से नहीं।</p></font></td>
      </tbody></table></div>
</body>
</html>
