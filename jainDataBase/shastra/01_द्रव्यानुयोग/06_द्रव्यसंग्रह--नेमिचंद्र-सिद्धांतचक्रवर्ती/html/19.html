<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='18.html'><img src='../../../../../images/common/prev.jpg' id=next height=50 width=50/></a>
      <a href='20.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (द्रव्यसंग्रह--नेमिचंद्र-सिद्धांतचक्रवर्ती)</h2>
      <br><div class=titleContainer align=center><font color=darkGreen>﻿आकाश द्रव्य का स्वरूप</font></div>
    <h3 class=mainTitle align=center><font color=maroon> ﻿अवगासदाण जोग्गं, जीवादीणं वियाण आयासं<br>जेण्हं लोगागासं, अल्लोगागासमिदि दुविहं ॥१९॥<br> </font></h3>
  <div class=bottomContainer id=bottomTxt21 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव-पुद्गल धर्म-अधर्म और काल इन द्रव्यों को अवकाश देने में योग्य आकाश द्रव्य है ऐसा तुम जानो । जिनेन्द्रदेव द्वारा कथित इस आकाश द्रव्य के लोकाकाश और अलोकाकाश ऐसे दो भेद होते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha19 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha19-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><p>﻿<b><font color=red>प्रश्न – आकाश द्रव्य किसे कहते हैं?</p><br><p></font><font color=darkGreen>उत्तर –</font></b> जीवादि पाँच द्रव्यों को रहने के लिए जो अवकाश-स्थान दे, उसे आकाश द्रव्य कहते हैं।</p><br><p><b><font color=red>प्रश्न – आकाश द्रव्य का कार्य क्या है?</p><br><p></font><font color=darkGreen>उत्तर –</font></b> अवकाश देना आकाश द्रव्य का कार्य है।</p><br><p><b><font color=red>प्रश्न – आकाश द्रव्य जीवादि द्रव्यों को अवकाश देने में कौन सा निमित्त है प्रेरक या उदासीन ?</p><br><p></font><font color=darkGreen>उत्तर –</font></b> आकाश अवकाश देने में उदासीन निमित्त है। जैसे धर्मद्रव्य जीव और पुद्गल को चलाने में और अधर्म द्रव्य ठहराने में और कालद्रव्य द्रव्यों को परिणमन कराने में उदासीन कारण है। जैसे सिद्ध निश्चयनय से अपने प्रदेशों में रहते हैं-उसी प्रकार निश्चयनय से सभी द्रव्य अपने में ही रहते हैं-व्यवहार नय से लोकाकाश में रहते हैं, ऐसा कहा जाता है।</p><br><p><b><font color=red>प्रश्न – धर्म, अधर्म और आकाश ये तीनों द्रव्य सारे लोकाकाश में व्याप्त हैं, फिर एक-दूसरे को क्यों नहीं रोकते ?</p><br><p></font><font color=darkGreen>उत्तर –</font></b> ये तीनों द्रव्य अमूत्र्तिक हैं। अनादिकाल से लोकाकाश में रहते हैं अमूत्र्तिक होने से एक-दूसरे का व्याघात (<font color=DarkSlateGray>रुकावट</font>) नहीं करते हैं।</p><br><p><b><font color=red>प्रश्न – पुद्गल द्रव्य से क्या होता है ?</p><br><p></font><font color=darkGreen>उत्तर –</font></b> पुद्गल द्रव्य के कारण ही जीव के शरीर, वचन, मन, श्वासोच्छ्वास कर्म आदि की रचना होती है। सुख, दु:ख, जीवन, मरण आदि भी पुद्गलकृत हैं।</p></font></td>
      </tbody></table></div>
</body>
</html>
