<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='46.html'><img src='../../../../../images/common/prev.jpg' id=next height=50 width=50/></a>
      <a href='48.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (द्रव्यसंग्रह--नेमिचंद्र-सिद्धांतचक्रवर्ती)</h2>
      <br><div class=titleContainer align=center><font color=darkGreen>﻿ध्यानाभ्यास की प्ररेणा</font></div>
    <h3 class=mainTitle align=center><font color=maroon> ﻿दुविहं पि मोक्खहेउं, झाणे पाउणदि जं मुणी णियमा<br>तम्हा पयत्तचित्ता, जूयं झाणं समब्भसह ॥४७॥<br> </font></h3>
  <div class=bottomContainer id=bottomTxt49 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿मुनिराज निश्चित ही ध्यान के द्वारा दोनों प्रकार के मोक्ष के कारण को प्राप्त कर लेते हैं, इसलिए प्रयत्न चित्त होते हुए तुम लोग ध्यान का सम्यक् प्रकार से अभ्यास करो ।<br></div>
    <div class=tikaTopContainer><b><br> टीका : 
    <span id=teeka0 class=gatha47 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha47-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><p>﻿निश्चय और व्यवहार ये दोनों मोक्ष मार्ग ध्यान से ही प्राप्त हो सकते हैं।</p><br><p><b><font color=red>प्रश्न – निश्चय और व्यवहार मोक्ष मार्ग की सिद्धि किससे होती है ?</p><br><p></font><font color=darkGreen>उत्तर –</font></b> निश्चय और व्यवहार दोनों ही मोक्षमार्ग की सिद्धि ध्यान से होती है।</p><br><p><b><font color=red>प्रश्न – ध्यान किसे कहते हैं ?</p><br><p></font><font color=darkGreen>उत्तर –</font></b> किसी विषय में मन का एकाग्र हो जाना ध्यान है।</p><br><p><b><font color=red>प्रश्न – ध्यान के कितने भेद हैं ?</p><br><p></font><font color=darkGreen>उत्तर –</font></b> शुभ-अशुभ के भेद से ध्यान दो प्रकार का है।</p><br><p><b><font color=red>प्रश्न – अशुभ ध्यान किसे कहते हैं ?</p><br><p></font><font color=darkGreen>उत्तर –</font></b> पंचेन्द्रियजन्य विषयों में चित्त का एकाग्र हो जाना अशुभ ध्यान है।</p><br><p><b><font color=red>प्रश्न – अशुभ ध्यान के कितने भेद हैं ?</p><br><p></font><font color=darkGreen>उत्तर –</font></b> अशुभ ध्यान के दो भेद हैं-आत्र्तध्यान और रौद्रध्यान।</p><br><p><b><font color=red>प्रश्न – आत्र्तध्यान किसे कहते हैं ?</p><br><p></font><font color=darkGreen>उत्तर –</font></b> आत्र्त का अर्थ पीड़ा है। मानसिक और शारीरिक पीड़ा के कारण शोक, संताप, अरति और चिंता मन पर प्रभुत्व जमा लेती है, वह आत्र्तध्यान है।</p><br><p><b><font color=red>प्रश्न – आत्र्तध्यान कितने प्रकार का है ?</p><br><p></font><font color=darkGreen>उत्तर –</font></b> आत्र्तध्यान चार प्रकार का है- (<font color=DarkSlateGray>१</font>) अनिष्ट संयोगज-अनिष्ट वस्तु का संयोग होने पर उसके वियोग- पृथक्करण के लिए होने वाली चिन्ता। (<font color=DarkSlateGray>२</font>) इष्ट वियोगज-इष्ट वस्तु के प्राप्त होने पर उसका संबंध विच्छेद न होने की चिंता और संबंध विच्छेद होने पर उसकी पुन: प्राप्ति की कामना। (<font color=DarkSlateGray>३</font>) पीड़ा चिन्तन-व्याधिजन्य दु:ख और पीड़ा से मुक्ति पाने की चिंता। (<font color=DarkSlateGray>४</font>) निदान-भविष्य में कमनीय स्वप्नों की पूर्ति की चिंता।</p><br><p><b><font color=red>प्रश्न – रौद्रध्यान किसे कहते हैं ?</p><br><p></font><font color=darkGreen>उत्तर –</font></b> रुद्र का अर्थ है-व्रूर आशय। व्रूर आशय से उत्पन्न होने वाली चित्तवृत्ति की एकाग्रता रौद्रध्यान है।</p><br><p><b><font color=red>प्रश्न – रौद्रध्यान के कितने भेद हैं ?</p><br><p></font><font color=darkGreen>उत्तर –</font></b> रौद्रध्यान के चार भेद हैं- (<font color=DarkSlateGray>१</font>) हिंसानुबंधी-प्राणि हिंसा का व्रूर संकल्प अथवा हिंसाजन्य कार्यों में मानसिक आनन्द का अनुभव होना। (<font color=DarkSlateGray>२</font>) मृषानुबंधी-असत्य, परपीड़ाजनक वाणी का प्रयोग करना व असत्य, अप्रिय, कठोर वचन बोलकर आनन्दित होना। (<font color=DarkSlateGray>३</font>) चौर्यानुबंधी-अदत्तादान की चित्त वृत्ति-या चोरी करने मेें आनन्द का अनुभव करना, चोरी करने का चिंतन करना। (<font color=DarkSlateGray>४</font>) विषयसंरक्षणानुबंधी-परिग्रह की रक्षा में संलग्नचित्त का होना या परिग्रह के प्राप्त होने पर मानसिक आनन्द का अनुभव होना। यहाँ पर मोक्षमार्ग का प्रकरण है-अत: इन अशुभ ध्यानों से कोई प्रयोजन नहीं है। यहाँ प्रयोजन है-शुभ और शुद्धध्यान से। वह शुभध्यान है-धर्मध्यान और शुद्धध्यान है शुक्लध्यान। धर्मध्यान और शुक्लध्यान मोक्ष का कारण है और आत्र्त-रौद्रध्यान संसार का।</p><br><p><b><font color=red>प्रश्न – धर्मध्यान किसे कहते हैं ?</p><br><p></font><font color=darkGreen>उत्तर –</font></b> धार्मिक कार्यों में चित्त का एकाग्र होना धर्मध्यान है।</p><br><p><b><font color=red>प्रश्न – धर्मध्यान के कितने भेद हैं ?</p><br><p></font><font color=darkGreen>उत्तर –</font></b> धर्मध्यान के चार भेद हैं।</p><br><p><b><font color=red>प्रश्न – धर्मध्यान के चार भेद कौन-कौन हैं?</p><br><p></font><font color=darkGreen>उत्तर –</font></b> आज्ञाविचय, अपायविचय, विपाकविचय और संस्थानविचय ये धर्मध्यान के चार भेद हैं।</p></font></td>
      </tbody></table></div>
</body>
</html>
