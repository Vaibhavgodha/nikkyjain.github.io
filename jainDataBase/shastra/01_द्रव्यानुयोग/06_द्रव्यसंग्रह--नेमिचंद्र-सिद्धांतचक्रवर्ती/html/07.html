<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='06.html'><img src='../../../../../images/common/prev.jpg' id=next height=50 width=50/></a>
      <a href='08.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (द्रव्यसंग्रह--नेमिचंद्र-सिद्धांतचक्रवर्ती)</h2>
      <br><div class=titleContainer align=center><font color=darkGreen>﻿जीव अमूर्तिक है</font></div>
    <h3 class=mainTitle align=center><font color=maroon> ﻿वण्ण रस पंच गंधा, दो फासा अट्ठणिच्चया जीवे<br>णो संति अमुत्ति तदो, ववहारा मुत्ति बंधादो ॥७॥<br> </font></h3>
  <div class=bottomContainer id=bottomTxt9 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿पाँच वर्ण, पाँच रस, दो गंध और आठ स्पर्श निश्चयनय से ये जीव में नहीं है अत: यह अमूर्तिक है और कर्म बंध के होने से यह व्यवहारनय से मूर्तिक है ।<br></div>
    <div class=tikaTopContainer><b><br> टीका : 
    <span id=teeka0 class=gatha07 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha07-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><p>﻿<b><font color=red>प्रश्न – मूर्तिक किसे कहते हैं?</p><br><p></font><font color=darkGreen>उत्तर –</font></b> जिसमें स्पर्श, रस, गंध और वर्ण पाया जाता है उसे मूर्तिक कहते हैं।</p><br><p><b><font color=red>प्रश्न – अमूर्तिक किसे कहते हैं?</p><br><p></font><font color=darkGreen>उत्तर –</font></b> जिसमें स्पर्श, रस, गंध और वर्ण नहीं पाये जाते हैं, उसे अमूर्तिक कहते हैं।</p><br><p><b><font color=red>प्रश्न – जीव मूर्तिक है या अमूर्तिक?</p><br><p></font><font color=darkGreen>उत्तर –</font></b> जीव मूर्तिक भी है और अमूर्तिक भी है।</p><br><p><b><font color=red>प्रश्न – जीव मूर्तिक किस अपेक्षा से है?</p><br><p></font><font color=darkGreen>उत्तर –</font></b> संसारी जीव व्यवहारनय से मूर्तिक है। क्योंकि यह अनादिकाल से कर्मों से बंधा हुआ है। कर्म पुद्गल है और पुद्गल मूर्तिक है। मूर्तिक के साथ रहने से अमूर्तिक आत्मा भी मूर्तिक कहा जाता है।</p><br><p><b><font color=red>प्रश्न – जीव अमूर्तिक किस अपेक्षा से है?</p><br><p></font><font color=darkGreen>उत्तर –</font></b> निश्चयनय से जीव अमूर्तिक है, क्योंकि उसमें स्पर्श, रस, गंध और वर्ण नहीं पाये जाते हैं।</p><br><p><b><font color=red>प्रश्न – स्पर्श के कितने भेद हैं?</p><br><p></font><font color=darkGreen>उत्तर –</font></b> स्पर्श आठ प्रकार का होता है-रूखा, चिकना, ठंडा, गरम, हल्का, भारी, कड़ा (<font color=DarkSlateGray>कठोर</font>), नरम (<font color=DarkSlateGray>मुलायम</font>)।</p><br><p><b><font color=red>प्रश्न – रस के कितने भेद हैं?</p><br><p></font><font color=darkGreen>उत्तर –</font></b> रस के पाँच भेद हैं-खट्टा, मीठा, कड़वा, चरपरा और कषायला।</p><br><p><b><font color=red>प्रश्न – गंध के कितने भेद हैं?</p><br><p></font><font color=darkGreen>उत्तर –</font></b> गंध दो प्रकार की होती है-सुगंध और दुर्गंध।</p><br><p><b><font color=red>प्रश्न – वर्ण के कितने भेद हैं?</p><br><p></font><font color=darkGreen>उत्तर –</font></b> वर्ण पाँच प्रकार के होते हैं-काला, पीला, नीला, लाल और सफेद।</p><br><p><b><font color=red>प्रश्न – हम सभी की आत्मा मूर्तिक है या अमूर्तिक है ?</p><br><p></font><font color=darkGreen>उत्तर –</font></b> हमारी आत्मा मूर्तिक है, क्योंकि हम अभी कर्म से बद्ध संसारी जीव हैं।</p><br><p><b><font color=red>प्रश्न – सिद्ध भगवान की आत्मा कैसी है?</p><br><p></font><font color=darkGreen>उत्तर –</font></b> सिद्ध भगवान अमूर्तिक हैं क्योंकि पुद्गल-कर्मबंध से सर्वथा रहित (<font color=DarkSlateGray>छूट गये</font>) हैं।</p></font></td>
      </tbody></table></div>
</body>
</html>
