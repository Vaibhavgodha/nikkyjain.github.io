<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='02.html'><img src='../../../../../images/common/prev.jpg' id=next height=50 width=50/></a>
      <a href='04.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (द्रव्यसंग्रह--नेमिचंद्र-सिद्धांतचक्रवर्ती)</h2>
      <br><div class=titleContainer align=center><font color=darkGreen>﻿जीवत्व का लक्षण</font></div>
    <h3 class=mainTitle align=center><font color=maroon> ﻿तिक्काले चदुपाणा, इंदिय बलमाउ आणपाणो य<br>ववहारा सो जीवो, णिच्चयणयदोदु चेदणाजस्स ॥३॥<br> </font></h3>
  <div class=bottomContainer id=bottomTxt5 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जिसके व्यवहारनय से तीनों कालों में इन्द्रिय, बल, आयु और श्वासोच्छ्वास ये चार प्राण हैं और निश्चयनय से चेतना प्राण है, वह जीव कहलाता है ।<br></div>
    <div class=tikaTopContainer><b><br> टीका : 
    <span id=teeka0 class=gatha03 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha03-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><p>﻿<b><font color=red>प्रश्न – व्यवहारनय किसे कहते हैं?</p><br><p></font><font color=darkGreen>उत्तर –</font></b> वस्तु के अशुद्ध स्वरूप को ग्रहण करने वाले ज्ञान को व्यवहारनय कहते हैं।</p><br><p>प्रश्न- व्यवहारनय से जीव का लक्षण बताइये?</p><br><p></font><font color=darkGreen>उत्तर –</font></b> जिसमें तीनों कालों में चार प्राण पाये जाते हैं, व्यवहारनय से वह जीव है।</p><br><p><b><font color=red>प्रश्न – चार प्राण कौन से हैं ?</p><br><p></font><font color=darkGreen>उत्तर –</font></b> इन्द्रिय, बल, आयु और स्वासोच्छ्वास।</p><br><p><b><font color=red>प्रश्न – निश्चयनय किसे कहते हैं?</p><br><p></font><font color=darkGreen>उत्तर –</font></b> वस्तु के शुद्ध स्वरूप का कथन करने वाले नय को निश्चयनय कहते हैं।</p><br><p><b><font color=red>प्रश्न – निश्चयनय से जीव का लक्षण बताइये?</p><br><p></font><font color=darkGreen>उत्तर –</font></b> जिसमें चेतना पायी जाती है, निश्चयनय से वह जीव है।</p><br><p><b><font color=red>प्रश्न – एकेन्द्रिय जीव के कितने प्राण होते हैं?</p><br><p></font><font color=darkGreen>उत्तर –</font></b> एकेन्द्रिय जीव के चार प्राण होते हैं-स्पर्शन इन्द्रिय, कायबल, आयु और श्वासोच्छ्वास।</p><br><p><b><font color=red>प्रश्न – द्वीन्द्रिय जीव के कितने प्राण होते हैं?</p><br><p></font><font color=darkGreen>उत्तर –</font></b> १. स्पर्शन इन्द्रिय २. रसना इन्द्रिय ३. वचनबल ४. कायबल ५. आयु ६. श्वासोच्छ्वास ये कुल ६ प्राण द्वीन्द्रिय जीव के होते हैं।</p><br><p><b><font color=red>प्रश्न – तीन इन्द्रिय जीव के कितने प्राण होते हैं?</p><br><p></font><font color=darkGreen>उत्तर –</font></b> तीन इन्द्रिय जीव के सात प्राण होते हैं-स्पर्शन, रसना, घ्राण ये तीन इन्द्रियाँ, वचनबल, कायबल, आयु और श्वासोच्छ्वास।</p><br><p><b><font color=red>प्रश्न – चार इन्द्रिय जीव के कितने प्राण होते हैं?</p><br><p></font><font color=darkGreen>उत्तर –</font></b> स्पर्शन, रसना, घ्राण, चक्षु ये चार इन्द्रियाँ, वचनबल, कायबल, आयु और श्वासोच्छ्वास इस प्रकार कुल ८ प्राण चार इन्द्रिय जीव के होते हैं।</p><br><p><b><font color=red>प्रश्न – असंज्ञी पंचेन्द्रिय जीव के कितने प्राण होते हैं।</p><br><p></font><font color=darkGreen>उत्तर –</font></b> स्पर्शन, रसना, घ्राण, चक्षु, कर्ण ये पाँच इन्द्रियाँ, वचनबल, कायबल, आयु और श्वासोच्छ्वास ये कुल ९ प्राण असंज्ञी पंचेन्द्रिय जीव के होते हैं।</p><br><p><b><font color=red>प्रश्न – संज्ञी पंचेन्द्रिय जीव के कितने प्राण होते हैं?</p><br><p></font><font color=darkGreen>उत्तर –</font></b> संज्ञी पंचेन्द्रिय जीव के दस प्राण होते हैं-पाँचों इन्द्रियाँ, तीनों बल, आयु और श्वासोच्छ्वास।</p><br><p><b><font color=red>प्रश्न – एक मात्र चेतना प्राण किनके होता है?</p><br><p></font><font color=darkGreen>उत्तर –</font></b> सिद्ध भगवान के दस प्राणों में से कोई भी प्राण नहीं है। उनको मात्र एक चेतना प्राण माना है।</p></font></td>
      </tbody></table></div>
</body>
</html>
