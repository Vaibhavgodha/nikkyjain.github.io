<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='54.html'><img src='../../../../../images/common/prev.jpg' id=next height=50 width=50/></a>
      <a href='56.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (द्रव्यसंग्रह--नेमिचंद्र-सिद्धांतचक्रवर्ती)</h2>
      <br><div class=titleContainer align=center><font color=darkGreen>﻿निश्चयध्यान का लक्षण</font></div>
    <h3 class=mainTitle align=center><font color=maroon> ﻿जं किंचिवि चिंतंतो, णिरीहवित्ती हवे जदा साहू<br>लद्धूणय एयत्तं, तदा हु तं तस्स णिच्चयं झाणं ॥५५॥<br> </font></h3>
  <div class=bottomContainer id=bottomTxt57 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जब साधु एकाग्रता को प्राप्त होकर जो कुछ भी चिंतवन करते हुए इच्छा से रहित हो जाते हैं उसी समय उन साधु का वह ध्यान निश्चय ध्यान कहलाता है ।<br></div>
    <div class=tikaTopContainer><b><br> टीका : 
    <span id=teeka0 class=gatha55 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha55-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><p>﻿पूर्णतया निर्विकल्प होकर जो साधु ध्यान करते हैं वही निश्चय-ध्यान माना गया है।</p><br><p><b><font color=red>प्रश्न – साधु के निश्चय ध्यान कब होता है?</p><br><p></font><font color=darkGreen>उत्तर –</font></b> जब साधु विषयकषायों से विमुख होकर अरहन्तादि का ध्यान करते हुए आत्म-चिन्तन में लीन हो जाते हैं, तब उनके निश्चय ध्यान होता है।</p><br><p><b><font color=red>प्रश्न – निश्चय ध्यान किसे कहते हैं?</p><br><p></font><font color=darkGreen>उत्तर –</font></b> पर से भिन्न स्व आत्मा में लीनता निश्चय ध्यान है।</p><br><p><b><font color=red>प्रश्न – ध्यान करने वाला क्या कहलाता है?</p><br><p></font><font color=darkGreen>उत्तर –</font></b> ध्यान करने वाला 'ध्याता' कहलाता है।</p><br><p><b><font color=red>प्रश्न – जिसका ध्यान किया जाता है, उसे क्या कहते हैं?</p><br><p></font><font color=darkGreen>उत्तर –</font></b> जिसका ध्यान किया जाता है, उसे 'ध्येय' कहते हैं।</p><br><p><b><font color=red>प्रश्न – चित्त की एकाग्रता को क्या कहते हैं?</p><br><p></font><font color=darkGreen>उत्तर –</font></b> चित्त की एकाग्रता को 'ध्यान' कहते हैं।</p><br><p><b><font color=red>प्रश्न – धर्म और शुक्लध्यान का ध्याता कौन होता है ?</p><br><p></font><font color=darkGreen>उत्तर –</font></b> पृथक्त्ववितर्व वीचार और एकत्ववितर्कवीचार शुक्लध्यान के ध्याता चौदह पूर्व के ज्ञाता भावश्रुतकेवली होते हैं। सूक्ष्म क्रिया प्रतिपाति शुक्लध्यान के ध्याता सयोग केवली और व्युपरत क्रियानिवृत्ति शुक्लध्यान के ध्याता अयोगकेवली होते हैं। धर्मध्यान के दो भेद हैं-सविकल्प और निर्विकल्प। निर्विकल्प धर्मध्यान के ध्याता दिगम्बर मुनि ही होते हैं इसलिए इस गाथा में निर्विकल्प ध्यान का ध्याता साधु को कहा है, सविकल्प ध्यान के ध्याता मुख्यत: मुनिराज होते हैं और गौणत: सम्यग्दृष्टी श्रावक भी होता है।</p><br><p><b><font color=red>प्रश्न – ध्येय किसे कहते हैं ?</p><br><p></font><font color=darkGreen>उत्तर –</font></b> जिस आत्मस्वरूप का या णमोकार मंत्र, देव-शास्त्र-गुरु, सात तत्व आदि का चिंतन किया जाता है, वह ध्येय कहलाता है।</p></font></td>
      </tbody></table></div>
</body>
</html>
