<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='006.html'><img src='../../../../../images/common/prev.jpg' id=next height=50 width=50/></a>
      <a href='008.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿आगे, जैसा कि जीव के प्रमत्तादि गुणस्थानों का विकल्प व्यवहार-नय से है, शुद्धद्रव्यार्थिक-निश्चयनय से नहीं, उसी प्रकार दर्शन-ज्ञान-चारित्र का भी विकल्प बताते हैं --</font></div>
    <h3 class=mainTitle align=center><font color=maroon> ﻿ववहारेणुवदिस्सदि णाणिस्स चरित्त दंसणं णाणं<br>ण वि णाणं ण चरित्तं ण दंसणं जाणगो सुद्धो ॥७॥<br> </font></h3>
  <div class=bottomContainer id=bottomTxt9 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[णाणिस्स]</b> ज्ञानी (<font color=DarkSlateGray>आत्मा</font>) के <b>[चरित्त दंसणं णाणं]</b> चारित्र, दर्शन और ज्ञान - ये तीन भाव <b>[﻿ववहारेण]</b> व्यवहार से <b>[उवदिस्सदि]</b> कहे जाते हैं; निश्चय से <b>[णाणंवि]</b> ज्ञान भी <b>[ण]</b> नहीं है, <b>[दंसणं]</b> दर्शन भी नहीं है और <b>[चरित्तं]</b> चारित्र भी नहीं है; ज्ञानी (<font color=DarkSlateGray>आत्मा</font>) तो एक <b>[सुद्धो]</b> रागादि रहित <b>[जाणगो]</b> ज्ञायक ही है ।<br></div>
    <div class=tikaTopContainer><b><br> टीका : 
    <span id=teeka0 class=gatha007 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha007 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha007-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿व्यवहारेणोपदिश्यते ज्ञानिनश्चरित्रं दर्शनं ज्ञानम्<br>नापि ज्ञानं न चरित्रं न दर्शनं ज्ञायक: शुद्ध: ॥७॥<br><br>आस्तां तावद्‌बन्धप्रत्ययात्‌ ज्ञायकस्याशुद्धत्वं, दर्शनज्ञानचारित्राण्येव न विद्यन्ते । यतो ह्यनन्त-धर्मण्येकस्मिन्‌ धर्मिण्यनिष्णातस्यांतेवासिजनस्य तदवबोधविधायिभि: कैश्चिद्धर्मैस्तमनुशासतां सूरिणां धर्मधर्मिणो: स्वभावतोऽभेदेऽपि व्यपदेशतो भेदमुत्पाद्य व्यवहारमात्रेणैव ज्ञानिनो दर्शनं ज्ञानं चारित्रमित्युपदेश: । परमार्थतस्त्वेकद्रव्यनिष्पीतानन्तपर्यायतयैकं किंचिन्मिलितास्वादमभेद-मेकस्वभावमनुभवतो न दर्शनं न ज्ञानं न चारित्रं, ज्ञायक एवैक: शुद्ध: ॥७॥<br><br>तर्हि परमार्थ एवैको वक्तव्य इति चेत्‌ </font></span><br></font></b><br><br><font color=darkBlue><div class=teekaPadya align=center>दृग ज्ञान चारित जीव के हैं - यह कहा व्यवहार से<br>ना ज्ञान दर्शन चरण ज्ञायक शुद्ध है परमार्थ से ॥७॥</div><br><p>इस ज्ञायक-भाव के बंध-पर्याय के निमित्त से अशुद्धता होती है - यह बात तो दूर ही रहो, इसके तो दर्शन-ज्ञान-चारित्र भी नहीं हैं; क्योंकि अनन्त धर्मोंवाले एक धर्मी में जो निष्णात नहीं हैं - ऐसे निकटवर्ती शिष्यों को, धर्मी को बतानेवाले कितने ही धर्मो के द्वारा उपदेश करते हुए आचार्यों का; यद्यपि धर्म और धर्मी का स्वभाव से अभेद है, तथापि नाम से भेद करके, व्यवहार-मात्र से ही ऐसा उपदेश है कि ज्ञानी के दर्शन है, ज्ञान है, चारित्र है; किन्तु परमार्थ से देखा जाये तो अनन्त पर्यायों को एक द्रव्य पी गया होने से, जो एक है - ऐसे कुछ मिले हुए आस्वाद-वाले, अभेद, एक-स्वभावी तत्त्व का अनुभव करनेवाले को दर्शन भी नहीं है, ज्ञान भी नहीं है और चारित्र भी नहीं है; एक शुद्ध ज्ञायक ही है ।</p></font></td>
    <td id=gatha007-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>ववहारेण</b> सदभूत-व्यवहारनय से <b>उवदिस्सदि</b> कहा जाता है <b>[णाणिस्स</b> कि ज्ञानी जीव के <b>चरित्तदंसणं णाणं</b> चारित्र, दर्शन और ज्ञान है जो कि उसके स्वरूप में है । किन्तु, <b>ण वि णाणं ण चरितं ण दंसणं</b> शुद्धनिश्चयनय से तो न ज्ञान, न चारित्र है और न दर्शन है । तो फिर क्या है ? कि <b>जाणगो</b> ज्ञायक मात्र है, शुद्ध चैतन्य स्वभाव है <b>सुद्धो</b> जो कि रागादि रहित शुद्ध है । सार यह है कि -- जैसे अभेदरूप निश्चयनय से अग्नि एक ही है फिर भी भेदरूप व्यवहार के द्वारा जो दहति अर्थात् जलाती है वह वाहक, पचति अर्थात् पचाती है वह पाचक, जो प्रकाश करती है वह प्रकाशक इस प्रकार की व्युत्पत्ति के द्वारा विषय भेद से वही अग्नि तीन प्रकार भिन्न-भिन्न कर बतलाई जाती है, वैसे ही जीव भी अभेदरूप निश्चयनय से तो शुद्ध चैतन्य स्वरूप है फिर भी भेदरूप व्यवहार से जो जानता है वह ज्ञान, जो देखता है वह दर्शन और जो आचरण करता है वह चारित्र । इस प्रकार व्युत्पत्ति के द्वारा भिन्न-भिन्न कहा जाता है ॥७॥</p></font></td>
      </tbody></table></div>
</body>
</html>
