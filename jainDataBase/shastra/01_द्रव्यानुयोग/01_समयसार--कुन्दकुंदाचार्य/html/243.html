<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='239-242.html'><img src='../../../../../images/common/prev.jpg' id=next height=50 width=50/></a>
      <a href='244.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿सम्यग्दृष्टि नि:शंक होता है</font></div>
    <h3 class=mainTitle align=center><font color=maroon> ﻿सम्माद्दिट्ठी जीवा णिस्संका होंति णिब्भया तेण (२२८)<br>सत्तभयविप्पमुक्का जम्हा तम्हा दु णिस्संका ॥२४३॥<br> </font></h3>
  <div class=bottomContainer id=bottomTxt157 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[सम्माद्दिट्ठी जीवा णिस्संका होंति]</b> सम्यग्दृष्टि जीव नि:शंक होते हैं, <b>[णिब्भया तेण]</b> इसीकारण निर्भय भी होते हैं <b>[सत्तभयविप्पमुक्का जम्हा]</b> चूँकि वे सप्तभयों से रहित होते हैं <b>[तम्हा दु णिस्संका]</b> इसलिए नि:शंक होते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha243 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha243 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha243-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿उत्पन्नोदयभोगो वियोगबुद्ध्या तस्य स नित्यम्<br>कांक्षामनागतस्य च उदयस्य न करोति ज्ञानी ॥२१५॥<br><br>येन नित्यमेव सम्यग्दृष्टय: सकलकर्मफलनिरभिलाषा: संतोऽत्यंतकर्मनिरपेक्षतया वर्तंते, तेन नूनमेते अत्यंतनिश्शंकदारुणाध्यवसाया: संतोऽत्यंतनिर्भया: संभाव्यंते ॥२२८॥</font></span><br></font></b><br><br><font color=darkBlue><div class=teekaPadya align=center>नि:शंक हों सद्दृष्टि बस इसलिए ही निर्भय रहें ।<br>वे सप्त भय से मुक्त हैं इसलिए ही नि:शंक हैं ॥२२८॥<br></div><br><p>चूँकि सम्यग्दृष्टि जीव सदा ही सर्वकर्मों के फल के प्रति निरभिलाष होते हैं; इसलिए वे कर्मों के प्रति अत्यन्त निरपेक्षतया वर्तते हैं । अत्यन्त सुदृढ़ निश्चयवाले होने से वे अत्यन्त निर्भय होते हैं ।</p><br><p>(<font color=DarkSlateGray>कलश--शार्दूलविक्रीडित</font>)<br>लोक: शाश्वत एक एष सकलव्यक्तो विविक्तात्मनश्चिल्लोकं<br> स्वयमेव केवलमयं यल्लोकयत्येकक: ।<br> लोकोऽयं न तवापरस्तदपरस्तस्यास्ति तद्भी: कुतो<br>निश्शंक: सततं स्वयं स सहजं ज्ञानं सदा विंदति ॥१५५॥<br> (<font color=DarkSlateGray>हिंदी--हरिगीत</font>)<br>इहलोक अर परलोक से मेरा न कुछ सम्बन्ध है ।<br>अर भिन्न पर से एक यह चिल्लोक ही मम लोक है ॥<br> जब जानते यह ज्ञानिजन तब होंय क्यों भयभीत वे ।<br>वे तो सतत नि:शंक हो निजज्ञान का अनुभव करें ॥१५५॥<br> पर से भिन्न आत्मा का यह चित्स्वरूप लोक ही एक शाश्वत और सदा व्यक्त लोक है; क्योंकि मात्र चित्स्वरूप लोक को यह ज्ञानी आत्मा स्वयमेव एकाकी देखता है, अनुभव करता है । यह चित्स्वरूप लोक ही मेरा लोक है - ऐसा अनुभव करनेवाले ज्ञानी को इहलोक और परलोक का भय कैसे हो; क्योंकि ज्ञानीजन तो स्वयं निरन्तर नि:शंक वर्तते हुए सहजज्ञान का ही अनुभव करते हैं ।</p><br><p>(<font color=DarkSlateGray>कलश--शार्दूलविक्रीडित</font>)<br>एषैकैव हि वेदना यदचलं ज्ञानं स्वयं वेद्यते<br>निर्भेदोदितवेद्यवेदकबलादेकं सदानाकुलै: ।<br>नैवान्यागतवेदनैव हि भवेत्तद्भी: कुतो ज्ञानिनो<br>निश्शंक: सततं स्वयं स सहजं ज्ञानं सदा विंदति ॥१५६॥<br>(<font color=DarkSlateGray>हिंदी--हरिगीत</font>)<br>चूँकि एक-अभेद में ही वेद्य-वेदक भाव हों ।<br>अतएव ज्ञानी नित्य ही निजज्ञान का अनुभव करें ॥<br>अन वेदना कोइ है नहीं तब होंय क्यों भयभीत वे ।<br>वे तो सतत नि:शंक हो निजज्ञान का अनुभव करें ॥१५६॥<br>वेद्य-वेदकभाव अभेद ही होते हैं, एक ही वस्तु में घटित होते हैं; इसकारण एक अचलज्ञान ही निराकुल ज्ञानियों के वेदन में आता है; यह एक वेदना ही ज्ञानियों के होती है, कोई दूसरी वेदना ज्ञानियों के होती ही नहीं है । अत: उन्हें वेदनाभय कैसे हो सकता है ? वे तो निरन्तर स्वयं नि:शंक वर्तते हुए सहज ज्ञान का ही अनुभव करते हैं ।</p><br><p>(<font color=DarkSlateGray>कलश--शार्दूलविक्रीडित</font>)<br>यत्सन्नाशमुपैति तन्न नियतं व्यक्तेति वस्तुस्थितिज्ञा<br>र्नं सत्स्वयमेव तत्किल ततस्त्रातं किमस्यापरै: ।<br>अस्यात्राणमतो न किंचन भवेत्तद्भी: कुतो ज्ञानिनो<br>निश्शंक: सततं स्वयं स सहजं ज्ञानं सदा विंदति ॥१५७॥<br>(<font color=DarkSlateGray>हिंदी--हरिगीत</font>)<br>निज आतमा सत् और सत् का नाश हो सकता नहीं ।<br>है सदा रक्षित सत् अरक्षाभाव हो सकता नहीं ॥<br>जब जानते यह ज्ञानिजन तब होंय क्यों भयभीत वे ।<br>वे तो सतत नि:शंक हो निजज्ञान का अनुभव करें ॥१५७॥<br>जो सत् है, उसका नाश नहीं होता - ऐसी वस्तुस्थिति प्रगट है । यह ज्ञान भी स्वयमेव सत् है; इसलिए यह भी नाश को प्राप्त नहीं होता । इसकारण पर के द्वारा उसके रक्षण की बात ही कहाँ उठती है ? अरे भाई! जब ज्ञान का किंचित्मात्र भी अरक्षण नहीं है, तब ज्ञानी को अरक्षाभय कैसे हो सकता है ? अत: ज्ञानी तो सहजज्ञान का वेदन करता हुआ निरन्तर नि:शंक ही रहता है ।</p><br><p>(<font color=DarkSlateGray>कलश--शार्दूलविक्रीडित</font>)<br>स्वं रूपं किल वस्तुनोऽस्ति परमा गुप्ति: स्वरूपे न य-<br>च्छक्त: कोऽपि पर: प्रवेष्टुकृतं ज्ञानं स्वरूपं च नु: ।<br>अस्यागुप्तिरतो न काचन भवेत्तद्भी: कुतो ज्ञानिनो<br>निश्शंक: सततं स्वयं स सहजं ज्ञानं सदा विंदति ॥१५८॥<br>(<font color=DarkSlateGray>हिंदी--हरिगीत</font>)<br>कोई किसी का कुछ करे यह बात संभव है नहीं ।<br>सब हैं सुरक्षित स्वयं में अगुप्ति का भय है नहीं ॥<br>जब जानते यह ज्ञानिजन तब होंय क्यों भयभीत वे ।<br>वे तो सतत नि:शंक हो निजज्ञान का अनुभव करें ॥१५८॥<br>वास्तव में तो वस्तु का स्वरूप ही वस्तु की परमगुप्ति है; क्योंकि स्वरूप में पर का प्रवेश ही संभव नहीं है । अरे भाई ! अकृतज्ञान, स्वाभाविक ज्ञान, सहजज्ञान तो आत्मा का स्वरूप है; इसकारण आत्मा की किंचित्मात्र भी अगुप्तता नहीं है तो फिर आत्मा को अगुप्तिभय कैसे हो सकता है ? ज्ञानी तो नि:शंक वर्तता हुआ निरन्तर सहजज्ञान का ही वेदन करता है ।</p><br><p>(<font color=DarkSlateGray>कलश--शार्दूलविक्रीडित</font>)<br>प्राणोच्छेदमुदाहरंति मरणं प्राणा: किलास्यात्मनो<br>ज्ञानं तत्स्वयमेव शाश्वततया नोच्छिद्यते जातुचित् ।<br>तस्यातो मरणं न किंचन भवेत्तद्भी: कुतो ज्ञानिनो<br>निश्शंक: सततं स्वयं स सहजं ज्ञानं सदा विंदति ॥१५९॥<br>(<font color=DarkSlateGray>हिंदी--हरिगीत</font>)<br>मृत्यु कहे सारा जगत बस प्राण के उच्छेद को ।<br>ज्ञान ही है प्राण मम उसका नहीं उच्छेद हो ॥<br>तब मरणभय हो किसतरह हों ज्ञानिजन भयभीत क्यों ।<br>वे तो सतत नि:शंक हो निज ज्ञान का अनुभव करें ॥१५९॥<br>प्राणों के उच्छेद को मरण कहते हैं । निश्चय से आत्मा के प्राण तो ज्ञान ही हैं और उस ज्ञान के स्वयं शाश्वत होने से उसका नाश कभी भी संभव नहीं है । इसकारण आत्मा का मरण संभव नहीं है ।<br> ऐसी स्थिति में ज्ञानी को मरणभय कैसे हो सकता है ? ज्ञानी तो निरन्तर स्वयं नि:शंक रहकर सहज ज्ञान का ही अनुभव करता है ।</p><br><p>(<font color=DarkSlateGray>कलश--शार्दूलविक्रीडित</font>)<br>एकं ज्ञानमनाद्यनंतमचलं सिद्धं किलैतत्स्वतो<br>यावत्तावदिदं सदैव हि भवेन्नात्र द्वितीयोदय: ।<br>तन्नाकस्मिकमत्र किंचन भवेत्तद्भी: कुतो ज्ञानिनो<br>निश्शंक: सततं स्वयं स सहजं ज्ञानं सदा विंदति ॥१६०॥<br>(<font color=DarkSlateGray>हिंदी--हरिगीत</font>)<br>इसमें अचानक कुछ नहीं यह ज्ञान निश्चल एक है ।<br>यह है सदा ही एक-सा एवं अनादि-अनंत है ॥<br>जब जानते यह ज्ञानिजन तब होंय क्यों भयभीत वे ।<br>वे तो सतत नि:शंक हो निज ज्ञान का अनुभव करें ॥१६०॥<br>यह स्वत:सिद्ध ज्ञान ही अनादि है, अनन्त है, अचल है और एक है; इसमें पर का उदय नहीं है; इसलिए इस ज्ञान में आकस्मिक कुछ भी नहीं होता । ऐसा जाननेवाले ज्ञानी को आकस्मिकभय कैसे हो सकता है ? वह ज्ञानी तो स्वयं नि:शंक रहता हुआ सदा सहज ज्ञान का ही वेदन करता है ।</p><br><p>(<font color=DarkSlateGray>कलश--मन्दाक्रान्ता</font>)<br>टंकोत्कीर्ण-स्वरस-निचितज्ञान-सर्वस्वभाज:<br>सम्यग्दृष्टेर्यदिह सकलं घ्नंति लक्ष्माणि कर्म ।<br>तत्तस्यास्मिन्पुनरपि मनाक्कर्मणो नास्ति बंध:<br>पूर्वापात्तं तदनुभवतो निश्चितं निर्जरैव ॥१६१॥<br>(<font color=DarkSlateGray>हिंदी--दोहा</font>)<br>नित नि:शंक सद्दृष्टि को, कर्मबंध न होय ।<br>पूर्वोदय को भोगते, सतत निर्जरा होय ॥१६१॥<br></p><br><p>टंकोत्कीर्ण निजरस से परिपूर्ण ज्ञान के सर्वस्व को भोगनेवाले सम्यग्दृष्टियों के नि:शंकित आदि चिङ्घ (<font color=DarkSlateGray>अंग</font>) समस्त कर्मों को नष्ट करते हैं; इसकारण कर्मोदय होने पर भी सम्यग्दृष्टियों को पुन: किंचित्मात्र भी कर्म का बंध नहीं होता; किन्तु पूर्वबद्ध कर्मोदय को भोगने पर उस कर्म की नियम से निर्जरा ही होती है ।</p></font></td>
    <td id=gatha243-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब इसके आगे नव गाथाओं में नि:शंकितादि आठ गुणों का वर्णन करते हैं । उसमें भी सबसे प्रथम पहली गाथा में यह बताते हैं कि जो सम्यक्त्वी जीव निज परमात्मा की भावना से उत्पन्न हुए सुख-रूप अमृत-रस के आस्वादन से संतुष्ट रहते हैं वे घोर उपसर्ग के आने पर भी सात प्रकार के भय से रहित होने के कारण निर्विकार रूप स्वानूभव ही है स्वरूप जिसका ऐसे अपने स्वभाव की नहीं छोड़ते हैं उसी में तल्लीन रहते हैं ।</p><br><p><b>सम्माद्दिट्ठी जीवा णिस्संका होंति</b> ससम्यग्दृष्टि जीव शुद्ध-बुद्ध एक स्वभाव-रूप निर्दोष परमात्मा का आराधन करते हुए नि:शंक होत हैं <b>णिब्भया तेण</b> इसी से वे भय रहित होते हैं । <b>सत्तभयविप्पमुक्का जम्हा</b> क्योंकि इहलोक-भय, परलोक-भय, अत्राण-भय, अरक्षा-भय, अगुप्ति-भय, वेदना-भय, और आकस्मिक-भय इन सात भयों से रहित होते हैं । <b>तम्हा दु णिस्संका</b> इसलिये वे घोर उपसर्ग के आ पड़ने पर भी पाण्डवादि के समान नि:शंक होते हैं अर्थात् शुद्धात्मा के स्वरूप में निश्चल रहते हुए उस परमात्म-स्वरूप से च्युत नहीं होते हैं ॥२४३॥</p></font></td>
      </tbody></table></div>
</body>
</html>
