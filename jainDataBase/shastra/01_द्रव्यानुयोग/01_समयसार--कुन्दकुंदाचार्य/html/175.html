<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='174.html'><img src='../../../../../images/common/prev.jpg' id=next height=50 width=50/></a>
      <a href='176.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब रागादिक से न मिले ज्ञानमय भाव का संभव दिखलाते हैं --</font></div>
    <h3 class=mainTitle align=center><font color=maroon> ﻿पक्के फलम्हि पडिए जह ण फलं बज्झए पुणो विंटे (१६८)<br>जीवस्स कम्मभावे पडिए ण पुणोदयमुवेदि ॥१७५॥<br> </font></h3>
  <div class=bottomContainer id=bottomTxt119 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जह]</b> जैसे <b>[पक्के फलम्हि पडिए]</b> पके फल के गिर जाने पर <b>[पुणो]</b> फिर <b>[फलं]</b> वह फल <b>[विंटे]</b> उस डंठल में <b>[ण बज्झए]</b> नहीं बंधता, उसी तरह <b>[जीवस्स]</b> जीव के <b>[कम्मभावे]</b> कर्मभाव के <b>[पडिए]</b> झड़ जाने पर <b>[पुणोदयमुवेदि]</b> फिर वह उदय को प्राप्त नहीं होता ।<br></div>
    <div class=tikaTopContainer><b><br> टीका : 
    <span id=teeka0 class=gatha175 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha175 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha175-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿पक्वे फले पतिते यथा न फलं बध्यते पुनर्वृन्तै:<br>जीवस्य कर्मभावे पतिते न पुनरुदयमुपैति ॥१६८॥<br>यथा खलु पक्वं फलं वृन्तात्सकृद्विश्लिष्टं सत्‌ न पुनर्वृन्तसंबंधमुपैति तथा कर्मोदयजो भावो जीवभावात्सकृद्विश्लिष्ट: सन्‌ न पुनर्जीवभावमुपैति ।<br>एवं ज्ञानमयो रागाद्यसंकीर्णो भाव: संभवति ॥१६८॥</font></span><br></font></b><br><br><font color=darkBlue><div class=teekaPadya align=center>पक्वफल जिसतरह गिरकर नहीं जुड़ता वृक्ष से<br>बस उसतरह ही कर्म खिरकर नहीं जुड़ते जीव से ॥१६८॥</div><br><p>जैसे पका हुआ फल गुच्छे से एक बार पृथक् होता हुआ वह फल फिर गुच्छे से सम्बन्धित नहीं होता, उसी प्रकार कर्म के उदय से उत्पन्न हुआ भाव एक बार भी जीवभाव से पृथक् होता हुआ फिर जीव भाव को प्राप्त नहीं होता । इस प्रकार रागादिक से न मिला हुआ भाव ज्ञानमय ही संभव है ।</p><br><p>(<font color=DarkSlateGray>कलश--शालिनी</font>)<br>भावो रागद्वेषमोहैर्विना यो जीवस्य स्याद् ज्ञाननिर्वृत्त एव ।<br>रुन्धन् सर्वान् द्रव्यकर्मास्रवौघान् एषोऽभाव: सर्वभावास्रवाणाम् ॥११४॥<br>(<font color=DarkSlateGray>हिंदी--हरिगीत</font>)<br>इन द्रव्य कर्मों के पहाड़ों के निरोधक भाव जो ।<br>हैं राग-द्वेष-विमोह बिन सद्ज्ञान निर्मित भाव जो ॥<br>भावास्रवों से रहित वे इस जीव के निजभाव हैं ।<br>वे ज्ञानमय शुद्धात्ममय निज आत्मा के भाव हैं ॥११४॥<br>जीव का जो राग-द्वेष-मोह से रहित, ज्ञान से ही रचित भाव है और जो सर्व द्रव्य-कर्म के आस्रव समूह को रोकने वाला है; वह ज्ञानमयभाव सर्व भावास्रवों के अभावरूप है ।</p></font></td>
    <td id=gatha175-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿यह रागादि से रहित शुद्ध-भाव कैसे होता है यह आगे बतलाते हैं --</p><br><p><b>पक्के फलम्हि पडिए जह ण फलं बज्झए पुणो विंटे</b> जैसे पक्के फल के गिर जाने पर फिर वह टहनी में वापिस नहीं लगता । <b>जीवस्स कम्मभावे पडिए ण पुणोदयमुवेदि</b> उसी प्रकार तत्वज्ञानी जीव के साता-वेदनीय व असाता-वेदनीय के उदय-जनित सुख-दु:खरूप कर्मों की अवस्था, फल देकर झड़ जाने पर फिर वह कर्म-बंध को प्राप्त नहीं होता और न फिर उदय में ही आता है । क्योंकि ज्ञानी जीव के राग-द्वेष और मोहभाव नहीं होता है इसलिए रागादि भावों के नहीं होने से उसके शुद्ध-भाव हो जाता है अत: उस सम्यग्दृष्टि जीव के, विकार से रहित स्व-संवेदन ज्ञान के बल से संवर पूर्वक निर्जरा ही होती है -- ऐसा समझना चाहिए ॥१७५॥</p></font></td>
      </tbody></table></div>
</body>
</html>
