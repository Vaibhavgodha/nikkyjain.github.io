<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='035.html'><img src='../../../../../images/common/prev.jpg' id=next height=50 width=50/></a>
      <a href='037.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब यदि देह के गुणों का वर्णन करने से नियचय-स्तुति नहीं होती है तो, वास्तविक स्तुति क्या है ? ऐसा पूछने पर आचार्य उत्तर देते हैं कि जो द्रव्येंद्रिय और भावेंद्रिय रूप पाँचों इन्द्रयों के विषयों को स्वसंवेदन-भेद-ज्ञान के बल से जीतकर शुद्धात्मा का अनुभव करता है वह जिन है वही जितेन्द्रिय है, इस प्रकार निश्चय-स्तुति होती है । यही बात आगे की गाथा में कहते हैं --</font></div>
    <h3 class=mainTitle align=center><font color=maroon> ﻿जो इन्दिये जिणित्ता णाणसहावाधियं मुणदि आदं (३१)<br>तं खलु जिदिंदियं ते भणंति जे णिच्छिदा साहू ॥३६॥<br> </font></h3>
  <div class=bottomContainer id=bottomTxt31 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो <b>[इन्दिये]</b> इन्द्रियों को <b>[जिणित्ता]</b> जीतकर <b>[आदं]</b> आत्मा को <b>[णाणसहावाधियं]</b> ज्ञान-स्वभाव द्वारा अन्य द्रव्यों से अधिक (<font color=DarkSlateGray>भिन्न</font>) <b>[मुणदि]</b> जानते हैं; <b>[तं]</b> वे <b>[खलु]</b> वस्तुत: <b>[जिदिंदियं]</b> जितेन्द्रिय हैं - ऐसा <b>[णिच्छिदा]</b> निश्चयनय में स्थित <b>[साहू]</b> साधुजन <b>[भणंति]</b> कहते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha036 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha036 style="color: darkGreen;">&nbsp;&nbsp;जयसेनाचार्य</span>
    <span id=teeka2 class=gatha036 style="color: darkGreen;">&nbsp;&nbsp;notes</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha036-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>य इंद्रियाणि जित्वा ज्ञानस्वभावाधिकं जानात्यात्मानम्<br>तं खलु जितेन्द्रियं ते भणन्ति ये निश्चिता: साधव: ॥३१॥<br>(<font color=DarkSlateGray>हिंदी</font>)<br>जो इन्द्रियों को जीत जाने ज्ञानमय निज आतमा<br>वे हैं जितेन्द्रिय जिन कहें परमार्थ साधक आतमा ॥३१॥</div><br><p>अनादि अमर्याद बंध पर्याय के वश, जिनमें समस्त स्व-पर का विभाग अस्त हो गया है अर्थात् जो आत्मा के साथ एकमेक हो रही है कि जिससे भेद दिखाई नहीं देता; ऐसी शरीर परिणाम को प्राप्त द्रव्येन्द्रियों को निर्मल भेदाभ्यास की प्रवीणता से प्राप्त अन्तरंग में प्रगट अतिसूक्ष्म चैतन्य-स्वभाव के अवलम्बन के बल से अपने से सर्वथा अलग करना अर्थात् सर्वथा भिन्न जानना -- यह तो द्रव्येन्द्रियों का जीतना हुआ ।</p><br><p>भिन्न-भिन्न अपने विषयों में व्यापार से जो विषयों को खण्ड-खण्ड ग्रहण करती हैं, ज्ञान को खण्ड-खण्डरूप बतलाती हैं; ऐसी भावेन्द्रियों को, प्रतीति में आती हुई अखण्ड एक चैतन्य-शक्ति के द्वारा अपने से सर्वथा भिन्न करना अर्थात् भिन्न जानना -- यह भावेन्द्रियों का ग्राह्य-ग्राहक-लक्षणवाले सम्बन्ध की निकटता के कारण अपने संवेदन के साथ एक जैसे दिखाई देनेवाले भावेन्द्रियों के द्वारा ग्रहण किये गये इन्द्रियों के विषयभूत स्पर्शादि पदार्थो को अपनी चैतन्य-शक्ति से स्वयमेव अनुभव में आनेवाली असंगता के द्वारा अपने से सर्वथा अलग करना अर्थात् सर्वथा अलग जानना - यह इन्द्रियों के विषयभूत पदार्थो का जीतना हुआ ।</p><br><p>इसप्रकार द्रव्येन्द्रियों, भावेन्द्रियों और उनके विषयभूत पदार्थो को जीतकर ज्ञेय-ज्ञायक संकर दोष दूर होने से; एकत्व में टंकोत्कीर्ण, विश्व के ऊपर तिरते हुए प्रत्यक्ष उद्योतपने से सदा अन्तरंग में प्रकाशमान, अविनश्वर, स्वत:सिद्ध और परमार्थरूप भगवान ज्ञान-स्वभाव के द्वारा परमार्थ से सर्व अन्य द्रव्यों से भिन्न अपने आत्मा का जो अनुभव करते हैं; वे निश्चय से जितेन्द्रिय-जिन हैं ।</p></font></td>
    <td id=gatha036-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जो इन्दिये जिणित्ता णाणसहावाधियं मुणदि आदं]</b> जो जीव द्रवेन्द्रिय -- भावेन्द्रिय-रूप पंचेंद्रियों के विषयों को जीतकर शुद्ध-ज्ञान-चेतना गुण से परिपूर्ण अपने शुद्ध आत्मा को मानता है, जानता है, अनुभव करता है, संचेतना है, अर्थात् शुद्धात्मा से तन्मय होकर रहता है, <b>[तं खलु जिदिंदियं ते भणंति जे णिच्छिदा साहू]</b> उस पुरुष को ही निश्चय-नय के जानने वाले साधु लोग जितेन्दिय कहते हैं । </p><br><p>भावार्थ यह है कि स्पर्श आदि पाँचों इंद्रियों के विषय तो ज्ञेय हैं और उनको जानने वाली द्रवेन्द्रिय, भावेन्द्रिय-रूप स्पर्शनादि पाँचों इन्दियाँ हैं और उनका जीव के साथ जो संकर है / संयोग सम्बन्ध है वहीं दोष है, उस दोष को जो परम समाधि के बल से जीत लेता है वही जिन है । यह पहली निश्चय-स्तुति हुई ।</p></font></td>
    <td id=gatha036-teeka2><b><font color=darkGreen>notes </font></b><br><br><font color=darkBlue><p>﻿दुक्खे णज्जदि णाणं णाणं णाऊण भावणा दुक्खं</p><br><p>भावियमई व जीवो विसयेसु विरज्जए दुक्खं ॥शी.पा.--३॥</p><br><p>प्रथम तो <b>[णाणं]</b> ज्ञान ही <b>[दुक्खे]</b> दुःख से <b>[णज्जदि]</b> प्राप्त होता है, कदाचित् <b>[णाणं]</b> ज्ञान भी प्राप्त करे तो उसको <b>[णाऊण]</b> जानकर उसकी <b>[भावणा]</b> भावना करना, बारंबार अनुभव करना <b>[दुक्खं]</b> दुःख से (<font color=DarkSlateGray>दृढ़तर सम्यक् पुरुषार्थसे</font>) होता है और कदाचित् <b>[भावियमई]</b> ज्ञान की भावना सहित भी <b>[जीवो]</b> जीव हो जावे तो <b>[विसयेसु]</b> विषयों को <b>[दुक्खं]</b> दुःख से <b>[विरज्जए]</b> त्यागता है ।</p><br><p>णाणं णाऊण णरा केई विसयाइभावसंसत्त ।</p><br><p>हिंडंति चादुरगदिं विसएसु विमोहिया मूढ़ा ॥७॥</p><br><p>कई <b>[णरा]</b> पुरुष <b>[णाणं]</b> ज्ञान को <b>[णाऊण]</b> जानकर भी <b>[केई]</b> कदाचित् <b>[विसयाइभावसंसत्त]</b> विषयरूप भावों में आसक्त होते हैं <b>[विसएसु]</b> विषयों से <b>[विमोहिया]</b> विमोहित होने पर ये <b>[मूढ़ा]</b> मूढ़ / मोही <b>[चादुरगदिं]</b> चतुर्गति रूप संसार में <b>[हिंडंति]</b> भ्रमण करते हैं ।</p><br><p>णरएसु वेयणाओ तिरिक्खए माणवेसु दुक्खाइं</p><br><p>देवेसु वि दोहग्गं लहंति विसयासिया जीवा ॥२३॥</p><br><p><b>[विसयासिया]</b> विषयों में आसक्त <b>[जीवा]</b> जीव <b>[णरएसु]</b> नरक में अत्यंत <b>[वेयणाओ]</b> वेदना पाते हैं, <b>[तिरिक्खए]</b> तिर्चंचों में तथा <b>[माणवेसु]</b> मनुष्यों में <b>[दुक्खाइं]</b> दुःखों को पाते हैं और <b>[देवेसु]</b> देवो में उत्पन्न हों वहाँ <b>[वि]</b> भी <b>[दोहग्गं]</b> दुर्भाग्यपना <b>[लहंति]</b> पाते हैं ।</p></font></td>
      </tbody></table></div>
</body>
</html>
