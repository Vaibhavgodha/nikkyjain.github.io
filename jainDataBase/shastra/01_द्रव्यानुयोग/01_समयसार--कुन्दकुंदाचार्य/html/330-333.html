<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='328-329.html'><img src='../../../../../images/common/prev.jpg' id=next height=50 width=50/></a>
      <a href='334-335.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब यहाँ कहते हैं कि निश्चय से यह जीव कर्मों का कर्त्ता नहीं है --</font></div>
    <h3 class=mainTitle align=center><font color=maroon> ﻿दवियं जं उप्पज्जइ गुणेहिं तं तेहिं जाणसु अणण्णं (३०८)<br>जह कडयादीहिं दु पज्जएहिं कणयं अणण्णमिह ॥३३०॥<br>जीवस्साजीवस्स दु जे परिणामा दु देसिदा सुत्ते (३०९)<br>तं जीवमजीवं वा तेहिमणण्णं वियाणाहि ॥३३१॥<br>ण कुदोचि वि उप्पण्णो जम्हा कज्जं ण तेण सो आदा (३१०)<br>उप्पादेदि ण किंचि वि कारणमवि तेण ण स होदि ॥३३२॥<br>कम्मं पडुच्च कत्त कत्तरं तह पडुच्च कम्माणि (३११)<br>उप्पज्जंति य णियमा सिद्धी दु ण दीसदे अण्णा ॥३३३॥<br> </font></h3>
  <div class=bottomContainer id=bottomTxt196 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[दवियं जं उप्पज्जइ गुणेहिं]</b> जो द्रव्य जिन गुणों से उत्पन्न होता है, <b>[तं तेहिं जाणसु अणण्णं]</b> उसे उन गुणों से अनन्य जानो <b>[जह कडयादीहिं दु पज्जएहिं]</b> जैसे कड़ा आदि पर्यायों से <b>[कणयं अणण्णमिह]</b> सोना अनन्य है ।<br><b>[जीवस्साजीवस्स दु]</b> जीव और अजीव के <b>[जे परिणामा दु]</b> जो परिणाम <b>[देसिदा सुत्ते]</b> सूत्र में बताये गये हैं <b>[तं जीवमजीवं वा]</b> उस जीव या अजीव को <b>[तेहिमणण्णं वियाणाहि]</b> उन (<font color=DarkSlateGray>परिणामों</font>) से अनन्य जानो ।<br><b>[ण कुदोचि वि उप्पण्णो]</b> किसी से उत्पन्न नहीं हुआ <b>[जम्हा]</b> इसकारण <b>[कज्जं ण तेण सो आदा]</b> यह आत्मा किसी का कार्य नहीं है <b>[उप्पादेदि ण किंचि वि]</b> किसी को उत्पन्न नहीं करता <b>[कारणमवि तेण ण स होदि]</b> इसकारण किसी का कारण भी नहीं है ।<br><b>[कम्मं पडुच्च कत्त]</b> कर्म के आश्रय से कर्ता होता है <b>[तह]</b> तथा <b>[कत्तरं पडुच्च कम्माणि उप्पज्जंति]</b> कर्ता के आश्रय से कर्म उत्पन्न होते हैं <b>[य णियमा]</b> ऐसा नियम है <b>[सिद्धी दु ण दीसदे अण्णा]</b> अन्य किसी भी प्रकार से (<font color=DarkSlateGray>कर्ता-कर्म की</font>) सिद्धि नहीं देखी जाती ।<br></div>
    <div class=tikaTopContainer><b><br> टीका : 
    <span id=teeka0 class=gatha330-333 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha330-333 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha330-333-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿द्रव्यं यदुत्पद्यते गुणैस्तत्तैर्जानीह्यनन्यत्<br>यथा कटकादिभिस्तु पर्यायै: कनकमनन्यदिह ॥३०८॥<br>जीवस्याजीवस्य तु ये परिणामास्तु दर्शिता: सूत्रे<br>तं जीवमजीवं तैरनन्यं विजानीहि ॥३०९॥<br>न कुतश्चिदप्युत्पन्नो यस्मात्कार्यं न तेन स आत्मा<br>उत्पादयति न किंचिदपि कारणमपि तेन न स भवति ॥३१०॥<br>कर्म प्रतीत्य कर्ता कर्तारं तथा प्रतीत्य कर्माणि<br>उत्पद्यंते च नियमात्सिद्धिस्तु न दृश्यतेऽन्या ॥३११॥<br><br>जीवो हि तावत्क्रमनियमितात्मपरिणामैरुत्पद्यमानो जीव एव, नाजीव:, एवमजीवोऽपि क्रम-नियमितात्मपरिणामैरुत्पद्यमानोऽजीव एव, न जीव:; सर्वद्रव्याणां स्वपरिणामै: सह तादात्म्यात्‌ कङ्कणादिपरिणामै: काञ्चनवत्‌ ।<br>एवं हि स्वपरिणामैरुत्पद्यमानस्याप्यजीवेन सह कार्यकारणभावो न सिध्यति, सर्वद्रव्याणां द्रव्यांतरेण सहोत्पाद्योत्पादकभावाभावात्‌; तदसिद्धौ चाजीवस्य जीवकर्मत्वं न सिध्यति; तदसिद्धौ च कर्तृकर्मणोरनन्यापेक्षसिद्धत्वात्‌ जीवस्याजीवकर्तृत्वं न सिध्यति ।<br>अतो जीवोऽकर्ता अवतिष्ठते ॥३०८-३११॥</font></span><br></font></b><br><br><font color=darkBlue><div class=teekaPadya align=center>है जगत में कटकादि गहनों से सुवर्ण अनन्य ज्यों ।<br>जिन गुणों में जो द्रव्य उपजे उनसे जान अनन्य त्यों ॥३०८॥<br>जीव और अजीव के परिणाम जो जिनवर कहे ।<br>वे जीव और अजीव जानो अनन्य उन परिणाम से ॥३०९॥<br>ना करे पैदा किसी को बस इसलिए कारण नहीं ।<br>किसी से ना हो अत: यह आतमा कारज नहीं ॥३१०॥<br>कर्म आश्रय होय कर्ता कर्ता आश्रय कर्म भी ।<br>यह नियम अन्यप्रकार से सिद्धि न कर्ता-कर्म की ॥३११॥</div><br><br><p>अब सर्व-विशुद्ध-ज्ञान प्रवेश करता है</p><br><p>(<font color=DarkSlateGray>कलश--मन्दाक्रान्ता</font>)<br>नीत्वा सम्यक् प्रलयमखिलान् कर्तृभोक्त्रादिभावान्<br>दूरीभूत: प्रतिपदमयं बंधमोक्षप्रक्लृप्ते: ।<br>शुद्ध: शुद्ध: स्वरसविसरापूर्णपुण्याचलार्चि-<br>ष्टंकोत्कीर्णप्रकटहिमा स्फूर्जति ज्ञानपुंज: ॥१९३॥<br></p><br><p>(<font color=DarkSlateGray>हिन्दी--रोला</font>)<br>जिसने कर्तृ-भोक्तृभाव सब नष्ट कर दिये,<br>बंध-मोक्ष की रचना से जो सदा दूर है ।<br>है अपार महिमा जिसकी टंकोत्कीर्ण जो<br>ज्ञानपुंज वह शुद्धातम शोभायमान है ॥१९३॥<br>कर्तृत्व-भोक्तृत्व आदि समस्त विकारीभावों का भली-भाँति प्रलय (<font color=DarkSlateGray>अभाव</font>) करके, पदपद पर बंध-मोक्ष की रचना से दूर रहता हुआ, टंकोत्कीर्ण प्रगट महिमावाला यह परमशुद्ध ज्ञानपुंज आत्मा निजरस के विस्तार से परिपूर्ण पवित्र अचल तेज से स्फुरायमान हो रहा है ।</p><br><p>(<font color=DarkSlateGray>कलश--अनुष्टुभ्</font>)<br>कर्तृत्वं न स्वभावोऽस्य चितो वेदयितृत्ववत् ।<br>अज्ञानादेव कर्तायं तदभावादकारका: ॥१९४॥<br>(<font color=DarkSlateGray>हिंदी--दोहा</font>)<br>जैसे भोक्तृ स्वभाव नहीं, वैसे कर्तृ स्वभाव ।<br>कर्तापन अज्ञान से, ज्ञान अकारकभाव ॥१९४॥<br>जिसप्रकार पर को या रागादि को भोगना आत्मा का स्वभाव नहीं है; उसीप्रकार पर को या रागादि को करना भी आत्मा का स्वभाव नहीं है । अज्ञानभाव के कारण ही आत्मा कर्ता बनता है, अज्ञान के अभाव में वह अकारक ही है ।</p><br><p>प्रथम तो यह जीव क्रमनियमित अपने परिणामों से उत्पन्न होता हुआ जीव ही है, अजीव नहीं; इसीप्रकार अजीव भी क्रमनियमित अपने परिणामों से उत्पन्न होता हुआ अजीव ही है, जीव नहीं; क्योंकि जिसप्रकार सुवर्ण का कंकण आदि परिणामों के साथ तादात्म्य है; उसीप्रकार सर्व द्रव्यों का अपने-अपने परिणामों के साथ तादात्म्य है । इसप्रकार अपने परिणामों से उत्पन्न होते हुए जीव का अजीव के साथ कार्य-कारणभाव सिद्ध नहीं होता; क्योंकि सर्वद्रव्यों का अन्य द्रव्यों के साथ उत्पाद्य-उत्पादकभाव का अभाव है । भिन्न द्रव्यों का परस्पर कार्य-कारणभाव सिद्ध न होने पर अजीव जीव का कर्म (<font color=DarkSlateGray>कार्य</font>) है - यह भी सिद्ध नहीं होता । 'अजीव जीव का कर्म है' - यह सिद्ध नहीं होने पर 'जीव अजीव का कर्ता है' - यह भी सिद्ध नहीं होता; क्योंकि कर्ता-कर्म अनन्य ही होते हैं । इसप्रकार जीव अकर्ता ही सिद्ध होता है ।</p><br><p>(<font color=DarkSlateGray>कलश--शिखरिणी</font>)<br>अकर्ता जीवोऽयं स्थित इति विशुद्ध: स्वरसत:<br>स्फुरच्चिज्ज्योतिर्भिश्छुरितभुवनाभोगभवन: ।<br>तथाप्यस्यासौ स्याद्यदिह किल बंध: प्रकृतिभि:<br>स खल्वज्ञानस्य स्फुरति महिमा कोऽपि गहन: ॥१९५॥<br>(<font color=DarkSlateGray>हिंदी--रोला</font>)<br>निजरस से सुविशुद्ध जीव शोभायमान है ।<br>झलके लोकालोक ज्योति स्फुरायमान है ॥<br>अहो अकर्ता आतम फिर भी बंध हो रहा ।<br>यह अपार महिमा जानो अज्ञानभाव की ॥१९५॥<br>जिसके ज्ञानस्वभाव में लोक का समस्त विस्तार व्याप्त हो जाता है, निजरस से विशुद्ध ऐसा यह जीव यद्यपि अकर्ता ही सिद्ध है; तथापि उसे इस जगत में कर्म की प्रकृतियों के साथ बंध होता है । वस्तुत: यह सब अज्ञान की ही गहन महिमा है ।</p></font></td>
    <td id=gatha330-333-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब यहाँ 'सर्व-विशुद्धज्ञान' प्रवेश करता है । वहाँ संसार पर्याय का आश्रय लेकर यह जीव अशुद्ध-उपादान अशुद्ध-निश्चय-नय से यद्यपि कर्तापन, भोक्तापन एवं बन्ध और मोक्षादि परिणाम सहित है तो भी सर्व-विशुद्ध-पारिणामिक-रूप परम-भाव का ग्राहक जो शुद्ध-द्रव्यार्थिक-नय है जो कि शुद्ध उपादान रूप है उससे कर्त्तापन, भोक्तापन, बन्ध या मोक्ष आदि कारण-भूत परिणामों के रहित है है इसलिये <b>दवियं जं उप्पज्जइ</b> इत्यादि गाथा को आदि लेकर १४ गाथाओं पर्यन्त मोक्ष-पदार्थ की चूलिका का व्यायाख्यान करते हैं । <ul><li>वहाँ सर्वप्रथम कर्म-कर्त्तापन के भाव की मुख्यता से चार गाथायें कहीं हैं । <li>उसके पश्चात ऐसा कथन करने के लिये कि शुद्ध के भी जो ज्ञानावरणादि प्रकृतियों का बंध होता है वह अज्ञान का ही माहात्म्य है इसे कहने के लिये <b>चेदा दु पयडीअट्ठं</b> इत्यादि चार प्राकृत श्लोक हैं । <li>तत्पश्चात् निश्चय से भोक्तापन का अभाव बताने के लिये <b>अण्णाणी कम्मफलं</b> इत्यादि चार सूत्र हैं । <li>उसके पश्चात मोक्ष चूलिका का उपसंहार करते हुये <b>﻿ण वि कुव्वइ</b> इत्यादि दो सूत्र हैं । </ul>इस प्रकार मोक्ष पदार्थ की चूलिका की यह समुदाय पातनिका है ।</p><br><p>अब यहाँ कहते हैं कि निश्चय से यह जीव कर्मों का कर्ता नहीं है --</p><br><p>जैसे स्वर्ण यहाँ पर अपनी कटकादि पर्यायों से अनन्य अर्थात भिन्न नहीं है वैसे ही द्रव्य भी जो उत्पन्न होता है, परिणमन करता है, वह अपने गुणों के साथ अनन्य अर्थात् अभिन्न-रूप से ही उत्पन्न होता है यह पहली गाथा हुई । <b>जीवस्साजीवस्स दु जे परिणामा दु देसिदा सुत्ते</b> जीव-द्रव्य और अजीव-द्रव्य के भी परिणाम या पर्याय जो सूत्र-रूप परमागम में बताये हैं, उपर्युक्त दृष्टांत के अनुसार उन परिणामों के साथ यह जीव या अजीव-द्रव्य अनन्य-अभिन्न ही होता है ऐसा हे भव्य ! तुम समझो यह दूसरी गाथा हुई । क्योंकि शुद्ध-निश्चयनय से यह जीव नर-नारकादि विभाव पर्यायों के रूप में पैदा नहीं हुआ अर्थात् कर्मों के द्वारा आत्मा पैदा नहीं हुआ है इसलिये आत्मा कर्म और नोकर्मों का कार्य नहीं है । वैसे ही आत्मा उपादान के रूप में किसी भी कर्म और नोकर्म को भी उत्पन्न नहीं करता है इसलिये कर्म और नोकर्मों का कारण भी वह नहीं है । क्योंकि आत्मा कर्मों का कर्ता भी नहीं है तो मोचक भी नहीं है इसलिये आत्मा शुद्ध-निश्चय-नय से बन्ध और मोक्ष दोनों का ही कर्त्ता नहीं है । यह तीसरी गाथा का अर्थ हुआ । <b>कम्मं पडुच्च कत्त कत्तरं तह पडुच्च कम्माणि उप्पज्जंति य णियमा</b> जैसा कि पहले कहा है कि स्वर्ण का कुण्डलादि रूप परिणाम के साथ में अभिन्न संबंध है वैसे ही जीव और पुद्गल का भी अपने परिणामों के साथ अभिन्नपना है । और कर्त्तारूप कर्म और नोकर्म के द्वारा जीव पैदा नहीं किया जाता है वैसे ही कर्म और नोकर्म को जीव पैदा नहीं करता है । इस पर से यह जाना जाता है कि कर्म को प्रतीति में लाकर उपचार से जीव कर्म का कर्ता होता है तथा जीव को कर्त्ता-रूप में आश्रय करके उपचार से कर्म उत्पन्न होते हैं ऐसा नियम है, निश्चय है इसमें संदेह नहीं है । <b>सिद्धी दु ण दीसदे अण्णा</b> इस प्रकार परस्पर के निमित्त-भाव को छोड़कर शुद्ध-उपादान से शुध्द निश्चय-नय से जीव के कर्म-कर्तापने के विषय में सिद्धी नहीं होती है अर्थात् बात घटित होती नहीं देखी जाती, तथा कर्म-वर्गणा-योग्य-पुद्गलों को भी कर्मपना और प्रकार से नहीं देखा जाता । इसलिये यह बात सिद्ध हुई कि शुद्ध-निश्चय-नय से जीव कर्मों का कर्ता नहीं है यह चौथी गाथा हुई । इस प्रकार निश्चय-नय से जीव कर्मों का कर्ता नहीं है इस प्रकार के व्याख्यान की मुख्यता के प्रथम स्थल में चार गाथायें पूर्ण हुई ॥३३०-३३३॥</p></font></td>
      </tbody></table></div>
</body>
</html>
