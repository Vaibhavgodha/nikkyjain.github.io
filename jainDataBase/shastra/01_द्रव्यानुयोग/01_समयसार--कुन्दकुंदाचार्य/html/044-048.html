<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='043.html'><img src='../../../../../images/common/prev.jpg' id=next height=50 width=50/></a>
      <a href='049.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब देह तथा रागादिरूप पर निश्चय से जीव हैं ऐसा (अज्ञानी का) पूर्वपक्ष प्रस्तुत करते हैं :-</font></div>
    <h3 class=mainTitle align=center><font color=maroon> ﻿अप्पाणमयाणंता मूढा दु परप्पवादिणो केई (३९)<br>जीवं  अज्झवसाणं  कम्मं च तहा परूवेंति ॥४४॥<br>अवरे अज्झवसाणेसु तिव्वमंदाणुभागगं जीवं (४०)<br>मण्णंति  तहा  अवरे णोकम्मं चावि जीवोत्ति ॥४५॥<br>कम्मस्सुदयं जीवं अवरे कम्माणुभागमिच्छंति (४१)<br>तिव्वत्तणमंदत्तणगुणेहिं जो सो हवदि जीवो ॥४६॥<br>जीवो कम्मं उहयं दोण्णि वि खलु केइ जीवमिच्छंति (४२)<br>अवरे  संजोगेण दु कम्माणं जीवमिच्छंति ॥४७॥<br>एवंविहा बहुविहा परमप्पाणं वदंति दुम्मेहा (४३)<br>ते ण परमट्ठवादी णिच्छयवादीहिं णिटि्ठा ॥४८॥<br> </font></h3>
  <div class=bottomContainer id=bottomTxt38 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अप्पाणमयाणंता]</b> आत्मा को न जानते हुए <b>[परप्पवादिणो]</b> पर को आत्मा कहने वाले <b>[केई मूढा दु]</b> कोई मूढ़, मोही, अज्ञानी तो <b>[अज्झवसाणं]</b> अध्यवसान को <b>[च तहा]</b> और कोई <b>[कम्मं]</b> कर्म को <b>[जीवं परूवेंति]</b> जीव कहते हैं । <b>[अवरे]</b> अन्य कोई <b>[अज्झवसाणेसु]</b> अध्यवसानों में <b>[तिव्वमंदाणुभागगं]</b> तीव्रमंद अनुभागगत को <b>[जीवं मण्णंति]</b> जीव मानते हैं <b>[तहा]</b> और <b>[अवरे]</b> दूसरे कोई <b>[णोकम्मं चावि]</b> नोकर्म को <b>[जीवोत्ति]</b> जीव मानते हैं <b>[अवरे]</b> अन्य कोई <b>[कम्मस्सुदयं]</b> कर्म के उदय को <b>[जीवम्]</b> जीव मानते हैं, कोई जो <b>[तिव्वत्तणमंदत्तणगुणेहिं]</b> तीव्र-मन्दता-रूप गुणों से भेद को प्राप्त होता है <b>[सो]</b> वह <b>[हवदि जीवो]</b> जीव है' इसप्रकार <b>[कम्माणुभागम्]</b> कर्म के अनुभाग को <b>[इच्छन्ति]</b> जीव इच्छते हैं (<font color=DarkSlateGray>मानते हैं</font>) <b>[केइ]</b> कोई <b>[जीवो कम्मं उहयं]</b> जीव और कर्म <b>[दोण्णि वि खलु]</b> दोनों मिले हुओं को ही <b>[जीवम् इच्छन्ति]</b> जीव मानते है <b>[दु]</b> और <b>[अवरे]</b> अन्य कोई <b>[कम्माणं संजोगेण]</b> कर्म के संयोग से ही <b>[जीवम् इच्छन्ति]</b> जीव मानते हैं । <b>[एवंविहा]</b> इस प्रकार के तथा <b>[बहुविहा]</b> अन्य भी अनेक प्रकार के <b>[दुम्मेहा]</b> दुर्बुद्धि-मिथ्यादृष्टि जीव <b>[परमप्पाणं]</b> पर को आत्मा <b>[वदन्ति]</b> कहते हैं । <b>[ते]</b> उन्हें <b>[णिच्छयवादीहिं]</b> निश्चयवादियों ने (<font color=DarkSlateGray>सत्यार्थवादियों ने</font>) <b>[परमट्ठवादी]</b> परमार्थवादी <b>[सत्यार्थवक्ता ण णिटि्ठा]</b> नहीं कहा है ।<br></div>
    <div class=tikaTopContainer><b><br> टीका : 
    <span id=teeka0 class=gatha044-048 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha044-048 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha044-048-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>कलश-३३<br>(<font color=DarkSlateGray>शार्दूलविक्रीडित</font>)<br>जीवाजीवविवेकपुष्कलद्य्शा    प्रत्याययत्पार्षदान्<br>आसंसारनिबद्धबन्धनविधिध्वन्साद्विशुद्धं स्फुटत् ।<br>आत्माराममनन्तधाम   महसाध्यक्षेण   नित्योदितं<br>धीरोदात्तमनाकुलं विलसति ज्ञानं मनो ह्लादयत् ॥३३॥<br>(<font color=DarkSlateGray>हिंदी</font>)<br> जीव और अजीव के विवेक से है पुष्ट जो,<br>ऐसी दृष्टि द्वारा इस नाटक को देखता<br>अन्य जो सभासद हैं उन्हें भी दिखाता और<br>दुष्ट अष्ट कर्मो के बंधन को तोड़ता ॥<br>जाने लोकालोक को पै निज में मगन रहे,<br>विकसित शुद्ध नित्य निज अवलोकता<br>ऐसो ज्ञानवीर धीर मंग भरे मन में,<br>स्वयं ही उदात्त और अनाकुल सुशोभता ॥३३॥</div><br><p>इस नाटक के रंगमंच पर उदित यह ज्ञान मन को आनन्दित करता हुआ सुशोभित हो रहा है । यह ज्ञान जीव और अजीव के बीच भेद-विज्ञान करानेवाली उज्ज्वल निर्दोष दृष्टि से जीव और अजीव की भिन्नता को स्वयं भी भलीभाँति जानता है और इस नाटक को देखनेवाले सभासदों को भी दिखाता है, उन्हें इनकी भिन्नता की प्रतीति उत्पन्न कराता है । अनादि संसार से दृढ़ बंधन में बँधे हुए ज्ञानावरणादि कर्मो का नाश करके जो विशुद्ध हुआ है, स्फुट हुआ है, कली के समान विकसित हुआ है और जो सदा अपने आत्मारूपी बाग में, वन में ही रमण करता है; यद्यपि उसमें अनन्त ज्ञेयों के आकार झलकते हैं; तथापि जो उनमें नहीं रमता, अपने स्वरूप में ही रमता है, उस ज्ञान का प्रकाश अनन्त है और वह प्रत्यक्ष तेज से नित्य उदयरूप है ।</p><br><p>वह ज्ञान धीर है, उदात्त है, धीरोदात्त है, अनाकुल है और मन को आनन्दित करता हुआ सुशोभित है, विलास कर रहा है ।</p><br><p><b>[ज्ञानं]</b> ज्ञान है वह <b>[मनो ह्लादयत्]</b> मन को आनन्दरूप करता हुआ <b>[विलसति]</b> प्रगट होता है । वह <b>[पार्षदान्]</b> जीव- अजीव के स्वाँग को देखनेवाले महापुरुषों के <b>[जीव- अजीव-विवेक-पुष्कल-द्य्शा]</b> जीव- अजीव के भेद को देखनेवाली अति उज्जवल निर्दोष द्यिष्ट के द्वारा <b>[प्रत्याययत्]</b> भिन्न द्रव्य की प्रतीति उत्पन्न कर रहा है । <b>[आसंसार-निबद्ध-बन्धन-विधि-ध्वन्सात्]</b> अनादि संसार से जिनका बन्धन द्य्ढ़ बँधा हुआ है ऐसे ज्ञानावरणादि कर्मों के नाश से <b>[विशुद्धं]</b> विशुद्ध हुआ है, <b>[स्फुटत्]</b> स्फुट हुआ है- जैसे फूल की कली खिलती है उसीप्रकार विकासरूप है और <b>[आत्म-आरामम्]</b> उसका रमण करने का क्रीड़ावन आत्मा ही है, अर्थात् उसमें अनन्त ज्ञेयों के आकार आकर झलकते हैं तथापि वह स्वयं अपने स्वरूप में ही रमता है; <b>[अनन्तधाम]</b> उसका प्रकाश अनन्त है; और वह <b>[अध्यक्षेण महसा नित्य-उदितं]</b> प्रत्यक्ष तेज से नित्य उदयरूप है । तथा वह धीर है, उदात्त <b>[उच्च]</b> है और इसीलिए अनाकुल है- सर्व इच्छाओं से रहित निराकुल है । यहाँ  <b>[धीरोदात्तम्]</b> धीर, उदात्त, <b>[अनाकुलं]</b> अनाकुल-यह तीन विशेषण शान्तरूप नृत्य के आभूषण जानना । ऐसा ज्ञान विलास करता है ।</p><br><p>(<font color=DarkSlateGray>गाथा</font>)<br>आत्मानमजानन्तो मूढास्तु परात्मवादिन: केचित्<br>जीवमध्यवसानं कर्म च तथा प्ररूपयन्ति ॥३९॥<br>अपरेsध्यवसानेषु तीव्रमन्दानुभागगं जीवं<br>मन्यन्ते तथाsपरे नोकर्म चापि जीव इति ॥४०॥<br>कर्मण उदयं  जीवमपरे  कर्मानुभागमिच्छन्ति<br>तीव्रत्वमन्दत्वगुणाभ्यां य: स भवति जीव: ॥४१॥<br>जीवकर्मोभयं द्वे अपि खलु केचिज्जीवमिच्छन्ति<br>अपरे संयोगेन तु कर्मणां जीवमिच्छन्ति ॥४२॥<br>एवंविधा बहुविधा: परमात्मानं वदन्ति दुर्मेधस:<br>ते न परमार्थवादिन: निश्चयवादिभिर्निर्दिष्टा: ॥४३॥<br>(<font color=DarkSlateGray>हिंदी</font>)<br>परात्मवादी मूढ़जन निज आतमा जानें नहीं<br>अध्यवसान को आतम कहें या कर्म को आतम कहें ॥३९॥<br>अध्यवसानगत जो तीव्रता या मन्दता वह जीव है<br>पर अन्य कोई यह कहे नोकर्म ही बस जीव है ॥४०॥<br>मन्द अथवा तीव्रतम जो कर्म का अनुभाग है<br>वह जीव है या कर्म का जो उदय है वह जीव है ॥४१॥<br>द्रव कर्म का अर जीव का सम्मिलन ही बस जीव है<br>अथवा कहे कोइ करम का संयोग ही बस जीव है ॥४२॥<br>बस इसतरह दुर्बुद्धिजन परवस्तु को आतम कहें<br>परमार्थवादी वे नहीं परमार्थवादी यह कहें ॥४३॥</p><br><p>अब जीव-अजीव का एक रूप वर्णन करते हैं --</p><br><p>इस जगत में आत्मा का असाधारण लक्षण न जानने के कारण नपुंसकता से अत्यन्त विमूढ़ होते हुए, तात्त्विक (<font color=DarkSlateGray>परमार्थभूत</font>) आत्मा को न जाननेवाले बहुत से अज्ञानीजन अनेक प्रकार से पर को भी आत्मा कहते हैं, बकते हैं । <ol><li>कोई (<font color=DarkSlateGray>वेदान्त-मत</font>) तो ऐसा कहते हैं कि स्वाभाविक अर्थात् स्वयमेव उत्पन्न हुए राग-द्वेष के द्वारा मलिन जो अध्यवसान (<font color=DarkSlateGray>मिथ्या अभिप्राय युक्त विभावपरिणाम</font>) वह ही जीव है क्योंकि जैसे कालेपन से अन्य अलग कोई कोयला दिखाई नहीं देता उसीप्रकार अध्यवसान से भिन्न अन्य कोई आत्मा दिखाई नहीं देता ॥१॥ <li>कोई (<font color=DarkSlateGray>मीमांसक</font>) कहते हैं कि अनादि जिसका पूर्व अवयव है और अनन्त जिसका भविष्य का अवयव है ऐसी एक संसरणरूप (<font color=DarkSlateGray>भ्रमणरूप</font>) जो क्रिया है उस रूप से क्रीड़ा करता हुआ कर्म ही जीव है क्योंकि कर्म से भिन्न अन्य कोई जीव दिखाई नहीं देता ॥२॥ <li>कोई (<font color=DarkSlateGray>सांख्य</font>) कहते हैं कि तीव्र मंद अनुभव से भेदरूप होते हुए, दुरन्त (<font color=DarkSlateGray>जिसका अन्त दूर है ऐसा</font>) रागरूप रस से भरे हुवे अध्यवसानों की संतति (<font color=DarkSlateGray>परिपाटी</font>) ही जीव है क्योंकि उससे अन्य अलग कोई जीव दिखाई नहीं देता ॥३॥ <li>कोई (<font color=DarkSlateGray>वैषेषिक</font>) कहता है कि नई और पुरानी अवस्था इत्यादि भाव से प्रवर्तमान नोकर्म ही जीव है क्योंकि इस शरीर से अन्य अलग कोई जीव दिखाई नहीं देता ॥४॥ <li>कोई (<font color=DarkSlateGray>बौद्ध-मत</font>) यह कहते हैं कि समस्त लोक को पुण्यपापरूप से व्याप्त करता हुआ कर्म का विपाक ही जीव है क्योंकि शुभाशुभ भाव से अन्य अलग कोई जीव दिखाई नहीं देता ॥५॥ <li>कोई (<font color=DarkSlateGray>योग-मत</font>) कहते हैं कि साता- असाता रूप से व्याप्त समस्त तीव्र-मन्दत्व-गुणों से भेद-रूप होनेवाला कर्म का अनुभव ही जीव है क्योंकि सुख-दुख से अन्य अलग कोई जीव दिखाई नहीं देता ॥६॥ <li>कोई (<font color=DarkSlateGray>नैयायिक-मत</font>) कहते हैं कि श्रीखण्ड की भाँति उभयरूप मिले हुए आत्मा और कर्म, दोनों ही मिलकर जीव हैं क्योंकि सम्पूर्ण-कर्मों से भिन्न कोई जीव दिखाई नहीं देता ॥७॥  <li>कोई (<font color=DarkSlateGray>चार्वाक-मत</font>) कहते है अर्थ-क्रिया में (<font color=DarkSlateGray>प्रयोजनभूत क्रिया में</font>) समर्थ ऐसा जो कर्म का संयोग वह जीव है क्योंकि जैसे - आठ लकड़ियों के संयोग से भिन्न अलग कोई पलंग दिखाई नहीं देता । इसी प्रकार कर्मों के संयोग से अन्य अलग कोई जीव दिखाई नहीं देता ।  (<font color=DarkSlateGray>आठ लकड़ियाँ मिलकर पलंग बना तब वह अर्थक्रिया में समर्थ हुआ; इसीप्रकार यहाँ भी जानना</font>) ॥८॥ </ol>इसप्रकार आठ प्रकार तो यह कहे और ऐसे-ऐसे अन्य भी अनेक प्रकार के दुर्बुद्धि (<font color=DarkSlateGray>विविध प्रकार से</font>) पर को आत्मा कहते हैं; परन्तु परमार्थ के ज्ञाता उन्हें सत्यार्थवादी नहीं कहते ।</p></font></td>
    <td id=gatha044-048-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[अप्पाणंमयाणंता मूढा दु परप्पवादिणो केई]</b> आत्मा को न जानने वाले अज्ञानी जीव तो परद्रव्य को आत्मा कहते हैं - ऐसे कोई परात्मवादी जीव हैं । <ol><li><b>जीवं अज्झवसाणं कम्मं च तहा परूविंति</b> जैसे अङ्गार से कालापन कोई भिन्न नहीं है, वैसे रागादि से भिन्न जीव नहीं है इसप्रकार रागादि अध्यवसान एवं कर्म को जीव कहते हैं और <li> <b>अवरे- अज्झवसाणेसु तिव्वमंदाणुभागगं जीवं मण्णंति</b> दूसरे कोई एकान्तवादी रागादि अध्यवसानों में तीव्रता-मंदता रूप तारतम्य लिए हुए अनुभव या अनुभाग स्वरूप की शक्ति के माहात्म्यरूप तीव्र- मंद अनुभाग को <b>जो</b> प्राप्त होता ही है उसे ही जीव मानते हैं । <li> <b>तहाअवरे णोकम्म चावि जीवोत्ति</b> उसीप्रकार दूसरे चार्वाक आदि जो कर्म-नोकर्म से रहित एवं आत्मा और पर के भेदज्ञान से रहित हैं, वे शरीर आदि नोकर्म को जीव मानते है <li> और <b>कम्मस्सुदयं जीवं अवरे</b> दूसरे कोई कर्म के उदय को जीव मानते हैं । <li> <b>कम्माणुभागमिच्छन्ति</b> अन्य कोई कर्म के अनुभाग जो कि लता, दारू, अस्थि और पाषाण रूप जो कर्मों का फल है, उसको जीव मानते हैं । <li> वह अनुभाग कैसा है ? <b>तिव्वत्तण मंदत्तण गुणेहिं जो सो हवदि जीवो</b> वह अनुभाग तीव्रपने- मन्दपने गुणरूप वर्तता है, उसको जीव मानते हैं <li> और <b>जीवो कम्मं उदयं दोण्णवि खलु के वि जीवमिच्छन्ति</b> कोई जीव और कर्म दोनों को शिखरिणी की तरह मिले हुए को जीव मानते हैं । <li> <b>अवरे संजोगेण दु कम्माणं जीव मिच्छन्ति</b> और कोई लोग आठ काठों के परस्पर मिलने से एक खाट बन जाती है वैसे ही आठ कर्मों के संयोग से जीव हो जाता है ऐसा मानते हैं । </ol> किस कारण से ऐसा मानते हैं ? क्योंकि आठ कर्मों के संयोग से भिन्न शुद्ध जीव की उपलब्धि नहीं है । <b>एवं विहा बहुविधा परमप्पाणं वदंति दुम्मेहा</b> इसप्रकार अनेक प्रकार से देह, रागादि परद्रव्य को दुर्बुद्धि जन आत्मा कहते हैं । <b>तेण दु परप्पवादी णिच्छयवादीहिं णि टि्ठा</b> इसकारण से जो देह रागादि परद्रव्य को आत्मा कहते हैं । ऐसा कहने वाले परात्मवादी हैं । ऐसा निश्चयवादी सर्वज्ञ भगवान कहते हैं -- इसप्रकार पांच गाथाओं द्वारा पूर्वपक्ष रखा गया ॥४४-४८॥</p></font></td>
      </tbody></table></div>
</body>
</html>
