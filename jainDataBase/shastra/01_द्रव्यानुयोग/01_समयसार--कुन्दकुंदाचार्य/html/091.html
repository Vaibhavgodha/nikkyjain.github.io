<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='090.html'><img src='../../../../../images/common/prev.jpg' id=next height=50 width=50/></a>
      <a href='092.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब इस व्यवहार को दूषण देते हैं </font></div>
    <h3 class=mainTitle align=center><font color=maroon> ﻿जदि पोग्गलकम्ममिणं कुव्वदि तं चेव वेदयदि आदा (८५)<br>दोकिरियावदिरित्ते पसज्जदे सो जिणावमदं ॥९१॥<br> </font></h3>
  <div class=bottomContainer id=bottomTxt68 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जदि]</b> यदि <b>[आदा]</b> आत्मा <b>[इणं]</b> इस <b>[पोग्गलकम्म]</b> पुद्गल-कर्म को <b>[कुव्वदि]</b> करे <b>[च]</b> और <b>[तं चेव]</b> उसी को <b>[वेदयदि]</b> भोगे तो <b>[सो]</b> वह <b>[दोकिरियावदिरित्ते]</b> आत्मा दो क्रियासे अभिन्न <b>[पसज्जदे]</b> प्रसक्त होता है सो यह <b>[जिणावमदं]</b> जिनदेव का अवमत है याने जिनमत से अलग है ।<br></div>
    <div class=tikaTopContainer><b><br> टीका : 
    <span id=teeka0 class=gatha091 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha091 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha091-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यदि पुद्गलकर्मेदं करोति तच्चैव वेदयते आत्मा<br>द्विक्रियाव्यतिरिक्त: प्रसजति स जिनावमतम् ॥८५॥<br><br>इह खलु क्रिया हि तावदखिलापि परिणामलक्षणतया न नाम परिणामतोऽस्ति भिन्ना, परिणामो -ऽपि परिणामपरिणामिनोरभिन्नवस्तुत्वात्परिणामिनो न भिन्न: । ततो या काचन क्रिया किल सकलापि सा क्रियावतो न भिन्नेति ।<br>क्रियाकर्त्रोरव्यतिरिक्ततायां वस्तुस्थित्या प्रतपत्यां यथा व्याप्यव्यापकभावेन स्वपरिणामं करोति भाव्यभावकभावेन तमेवानुभवति च जीवस्तथा व्याप्यव्यापकभावेन पुद्‌गलकर्मापि यदि कुर्यात्‌ भाव्यभावकभावेन तदेवानुभवेच्चततोऽयं स्वपरसमवेतक्रियाद्वयाव्यतिरिक्ततायां प्रसजंत्यां स्वपरयो: परस्परविभागप्रत्यस्तमनादनेकात्मकमेकमात्मानमनुभवन्मिथ्यादृष्टितया सर्वज्ञावमत: स्यात्‌ ॥८५॥</font></span><br></font></b><br><br><font color=darkBlue><div class=teekaPadya align=center>पुद्गल करम को करे भोगे जगत में यदि आतमा<br>द्विक्रिया अव्यतिरिक्त हों सम्मत न जो जिनधर्म में ॥८५॥</div><br><p>निश्चयत: यही सारी ही क्रिया परिणाम-स्वरूप होने के कारण परिणाम से कुछ भिन्न वस्तु नहीं है और परिणाम भी परिणाम तथा परिणामी द्रव्य दोनों की अभिन्न-वस्तुता होने से परिणामी से पृथक् नहीं है । इस प्रकार क्रिया और क्रियावान् की अभिन्नता है । ऐसी वस्तु की मर्यादा होने पर जैसे जीव व्याप्य-व्यापक-भाव से अपने परिणाम को करता है और भाव्य-भावक-भाव से उसी अपने परिणाम को अनुभवता है, भोगता है, उसी तरह व्याप्य-व्यापक भाव से पुद्गल-कर्म को भी करे तथा भाव्य-भावक-भाव से पुद्गल-कर्म का ही अनुभव करे, भोगे तो अपनी और पर की मिली दो क्रियाओं का अभेद सिद्ध हुआ । ऐसा होने पर अपने और पर के भेद का अभाव हुआ । इस प्रकार अनेक-द्रव्य-स्वरूप एक आत्मा को अनुभवने वाला जीव मिथ्यादृष्टि होता है । परन्तु ऐसा वस्तु-स्वरूप जिनदेव ने नहीं कहा है, इसलिये जिनदेव के मत के बाहर है ।</p></font></td>
    <td id=gatha091-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जदि पोग्गलकम्ममिणं कुव्वदि तं चेव वेदयदि आदा]</b> यदि पुद्गल-कर्मों का भी उपादान-रूप से करने वाला और भोगने वाला / अनुभव करने वाला भी आत्मा ही है तब <b>[दोकिरियावादित्तं पसजदि]</b> चेतन और अचेतन इन दोनों क्रियाओं का एक उपादान कर्ता-रूप से द्विक्रियावादीपने का प्रसंग आता है । अथवा पाठांतर से <b>[दो किरियाविदिरित्तो पसजदि]</b> सो इसका ऐसा होता है कि चेतन-क्रिया और अचेतन-क्रिया इन दोनों से आत्मा अभिन्न ठहरता है । <b>[संम्मं जिणावमदं]</b> यह व्याख्यान जिन भगवान्, के द्वारा सम्मत नहीं है प्रत्युत जिन भगवान, द्वारा इसका निराकरण किया गया है । किंतु जो उपर्युक्त द्वि-क्रियावादी के व्याख्यान को मानता है वह जीव निश्चय-सम्यक्त्व जो कि निज-शुद्धात्मा में ही उपादेय रूप से रुचि-स्वरूप हैं और विकार रहित-चिच्चमत्कार-लक्षण-वाला है एवं शुद्ध-उपादान-रूप कारण से उत्पन्न है ऐसे निश्चय-सम्यक्त्व को नहीं प्राप्त होता हुआ मिथ्यादृष्टि होता है ।</p></font></td>
      </tbody></table></div>
</body>
</html>
