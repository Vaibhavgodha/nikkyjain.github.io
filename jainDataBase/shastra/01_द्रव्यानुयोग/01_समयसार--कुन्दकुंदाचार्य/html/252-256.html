<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='250-251.html'><img src='../../../../../images/common/prev.jpg' id=next height=50 width=50/></a>
      <a href='257-261.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब यह बताते हैं कि मिथ्यादृष्टि जीव के कर्म-बन्ध का कारण-भूत जो मिथ्या-ज्ञान है वह श्रंगार-सहित पात्र-स्थानीय है जो कि नाटक रूप से प्रवेश कर रहा है उसका प्रतिरोध करने वाला भेद-विज्ञान है जो कि शान्त-रस में परिणत होकर रहने वाला है और वीतराग-रूप सम्यक्त्व को साथ में लिए हुए होता है ।</font></div>
    <h3 class=mainTitle align=center><font color=maroon> ﻿जह णाम को वि पुरिसो णेहब्भत्ते दु रेणुबहुलम्मि (२३७)<br>ठाणम्मि ठाइदूण य करेदि सत्थेहिं वायामं ॥२५२॥<br>छिंदति भिंददि य तहा तालीतलकयलिवंसपिंडीओ (२३८)<br>सच्चित्तचित्तणं करेदि दव्वाणमुवघादं ॥२५३॥<br>उवघादं कुव्वंतस्स तस्स णाणाविहेहिं करणेहिं (२३९)<br>णिच्छयदो चिंतेज्ज हु किंपच्चयगो दु रयबंधो ॥२५४॥<br>जो सो दु णेहभावो तम्हि णरे तेण तस्स रयबंधो (२४०)<br>णिच्छयदो विण्णेयं ण कायचेट्ठाहिं सेसाहिं ॥२५५॥<br>एवं मिच्छादिट्ठी वट्टंतो बहुविहासु चिट्ठासु (२४१)<br>रागादी उवओगे कुव्वंतो लिप्पदि रएण ॥२५६॥<br> </font></h3>
  <div class=bottomContainer id=bottomTxt163 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जह णाम को वि पुरिसो]</b> जिसप्रकार कोई पुरुष <b>[णेहब्भत्ते दु]</b> तेल आदि चिकने पदार्थ लगाकर <b>[य]</b> और <b>[रेणुबहुलम्मि]</b> बहुत धूलवाले <b>[ठाणम्मि]</b> स्थान में <b>[ठाइदूण]</b> रहकर <b>[करेदि सत्थेहिं वायामं]</b> शस्त्रों के द्वारा व्यायाम करता है ।<br><b>[छिंदति भिंददि य तहा]</b> तथा छेदता है, भेदता है <b>[तालीतलकयलिवंसपिंडीओ]</b> ताड़, तमाल, केला, बाँस, अशोक आदि वृक्षों को; <b>[सच्चित्तचित्तणं]</b> सचित्त व अचित्त <b>[करेदि दव्वाणमुवघादं]</b> द्रव्यों का उपघात (<font color=DarkSlateGray>नाश</font>) करता है ।<br><b>[णाणाविहेहिं करणेहिं]</b> नानाप्रकार के साधनों द्वारा <b>[उवघादं कुव्वंतस्स तस्स]</b> उपघात करते हुए उसे <b>[णिच्छयदो चिंतेज्ज हु]</b> निश्चय से इस बात का विचार करो कि <b>[किंपच्चयगो दु रयबंधो]</b> किसकारण से धूलि का बंध होता है ?<br><b>[तम्हि णरे]</b> उस पुरुष में <b>[जो सो दु णेहभावो]</b> जो तेलादि की चिकनाहट है; <b>[तेण तस्स रयबंधो]</b> उससे ही उसे धूलि का बंध होता है, <b>[णिच्छयदो विण्णेयं]</b> ऐसा निश्चय से जानना चाहिए <b>[ण कायचेट्ठाहिं सेसाहिं]</b> शारीरिक चेष्टाओं आदि से नहीं ।<br><b>[एवं मिच्छादिट्ठी]</b> इसप्रकार मिथ्यादृष्टि <b>[वट्टंतो बहुविहासु चिट्ठासु]</b> बहुतप्रकार की चेष्टाओं में वर्तता हुए <b>[रागादी उवओगे कुव्वंतो]</b> रागादिमय उपयोग से करता हुआ <b>[लिप्पदि रएण]</b> कर्मरूपी रज से लिप्त होता है, बँधता है ।<br></div>
    <div class=tikaTopContainer><b><br> टीका : 
    <span id=teeka0 class=gatha252-256 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha252-256 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha252-256-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यथा नाम कोऽपि पुरुष: स्नेहाभ्यक्तस्तु रेणुबहुले<br>स्थाने स्थित्वा च करोति शस्त्रैर्व्यायामम् ॥२३७॥<br>छिनत्ति भिनत्ति च तथा तालीतलकदलीवंशपिण्डी:<br>सचित्ताचित्तानां करोति द्रव्याणामुपघातम् ॥२३८॥<br>उपघातं कुर्वतस्तस्य नानाविधै: करणै:<br>निश्चयतश्चिंत्यतां खलु किंप्रत्ययिकस्तु रजोबंध: ॥२३९॥<br>sय: स तु स्नेहभावस्तस्मिन्नरे तेन तस्य रजोबंध:<br>निश्चयतो विज्ञेयं न कायचेष्टाभि: शेषाभि: ॥२४०॥<br>एवं मिथ्यादृष्टिर्वर्तानो बहुविधासु चेष्टासु<br>रागादीनुपयोगे कुर्वाणो लिप्यते रजसा ॥२४१॥<br><br>इह खलु यथा कश्चित्‌ पुरुष: स्नेहाभ्यक्त:, स्वभावत एव रजोबहुलायां भूमौ स्थित:, शस्त्र-व्यायामकर्म कुर्वाण:, अनेकप्रकारकरणै: सचित्तचित्तवस्तूनि निघ्नन्‌ रजसा बध्यते ।<br>तस्य कतमो बंधहेतु: ?<br>न तावत्स्वभावत एव रजोबहुला भूमि:, स्नेहानभ्यक्तानामपि तत्रस्थानां तत्प्रसंगात्‌ ।<br><br>न शस्त्रव्यायामकर्म, स्नेहानभ्यक्तानामपि तस्मात्‌ तत्प्रसंगात्‌ ।<br>नानेकप्रकारकरणानि, स्नेहानभ्यक्तानामपि तैस्तत्प्रसंगात्‌ ।<br>न सचित्तचित्तवस्तूपघात:, स्नेहानभ्यक्तानामपि तस्मिंस्तत्प्रसंगात्‌ ।<br>ततो न्यायबलेनैवैतदायातं, यत्तस्मिन्‌ पुरुषे स्नेहाभ्यंगकरणं स बंधहेतु: ।<br>एवं मिथ्यादृष्टि: आत्मनि रागादीन्‌ कुर्वाण:, स्वभावत एव कर्मयोग्यपुद्‌गलबहुले लोके कायवाङ्‌मन:कर्म कुर्वाण:, अनेकप्रकारकरणै: सचित्तचित्तवस्तूनि निघ्नन्‌, कर्मरजसा बध्यते ।<br>तस्य कतमो बंधहेतु: ?<br>न तावत्स्वभावत एव कर्मयोग्यपुद्‌गलबहुलो लोक:, सिद्धानामपि तत्रस्थानां तत्प्रसंगात्‌ ।<br>न कायवाङ्‌मन:कर्म, यथाख्यातसंयतानामपि तत्प्रसंगात्‌ । नानेकप्रकारकरणानि, केवल-ज्ञानिनामपि तत्प्रसंगात्‌ । न सचित्तचित्तवस्तूपघात:, समितितत्पराणामपि तत्प्रसंगात्‌ । ततो न्यायबलेनैवैतदायातं, यदुपयोगे रागादिकरणं स बंधहेतु: ॥२३७-२४१॥</font></span><br></font></b><br><br><font color=darkBlue><div class=teekaPadya align=center>ज्यों तेल मर्दन कर पुरुष रेणु बहुल स्थान में<br>व्यायाम करता शस्त्र से बहुविध बहुत उत्साह से ॥२३७॥<br>तरु ताड़ कदली बाँस आदिक वनस्पति छेदन करे<br>सचित्त और अचित्त द्रव्यों का बहुत भेदन करे ॥२३८॥<br>बहुविध बहुत उपकरण से उपघात करते पुरुष को<br>परमार्थ से चिन्तन करो रजबंध किस कारण हुआ ॥२३९॥<br>चिकनाई ही रजबंध का कारण कहा जिनराज ने<br>पर कायचेष्टादिक नहीं यह जान लो परमार्थ से ॥२४०॥<br>बहुभाँति चेष्टारत तथा रागादि को करते हुए<br>सब कर्मरज से लिप्त होते हैं जगत में अज्ञजन ॥२४१॥</div><br><p>(<font color=DarkSlateGray>कलश--शार्दूलविक्रीडित</font>)<br>रागोद्गारमहारसेन सकलं कृत्वा प्रमत्तं जगत्<br>क्रीडंतं रसभावनिर्भरमहानाट्येन बंधं धुनत् ।<br>आनंदामृतनित्यभोजि सहजावस्थां स्फुटं नाटयद्-<br>धीरोदारमनाकुलं निरुपधि ज्ञानं समुन्मज्जति ॥१६३॥<br>(<font color=DarkSlateGray>हिन्दी--हरिगीत</font>)<br>मदमत्त हो मदमोह में इस बंध ने नर्तन किया ।<br>रसराग के उद्गार से सब जगत को पागल किया ॥<br>उदार अर आनन्दभोजी धीर निरुपधि ज्ञान ने ।<br>अति ही अनाकुलभाव से उस बंध का मर्दन किया ॥१६३॥<br>नित्य ही आनन्दामृत का भोजन करनेवाला धीर, उदार, अनाकुल और निरुपधि ज्ञान राग के उदयरूपी महारस के द्वारा समस्त जगत को प्रमत्त करके रसभाव से भरे हुए, नृत्य करते हुए, खेलते हुए बंध को धुनता (<font color=DarkSlateGray>नष्ट करता</font>) हुआ उदय को प्राप्त होता है ।</p><br><p>जिसप्रकार इस जगत में तेल की मालिश किये हुए कोई पुरुष स्वभाव से बहुधूलियुक्त भूमि में खड़े होकर शस्त्रों से व्यायाम करता हुआ अनेकप्रकार के साधनों के द्वारा सचित्त-अचित्त वस्तुओं का घात करता हुआ धूलि से धूसरित हो जाता है, लिप्त हो जाता है, बँध जाता है ।</p><br><p>यहाँ विचार करो कि उक्त कारणों में से उसके बंधन का कारण कौन है ? <ul><li>स्वभाव से बहुधूलिवाली भूमि तो धूलिबंध का कारण है नहीं; क्योंकि यदि ऐसा हो तो जिन्होंने तेलादि का मर्दन नहीं किया है, पर धूलिवाली भूमि में स्थित हैं; उन्हें भी धूलि-बंध का प्रसंग आयेगा । <li>शस्त्रों से व्यायाम-रूप कार्य भी धूलि-बंध का कारण नहीं है; क्योंकि यदि ऐसा हो तो जिन्होंने तेलादि का मर्दन नहीं किया है, पर शस्त्रादि से व्यायाम कर रहे हैं; उन्हें भी धूलिबंध का प्रसंग आयेगा । <li>अनेकप्रकार के करण (<font color=DarkSlateGray>साधन</font>) भी धूलि-बंध के कारण नहीं हैं; क्योंकि यदि ऐसा हो तो जिन्होंने तेलादि मर्दन नहीं किया है, पर अनेकप्रकार के करणों से सहित हैं; उन्हें धूलिबंध का प्रसंग आयेगा । <li>सचित्त और अचित्त वस्तुओं का घात भी धूलि-बंध का कारण नहीं है; क्योंकि यदि ऐसा हो तो जिन्होंने तेलादि का मर्दन नहीं किया है, पर जिनके द्वारा सचित्त और अचित्त वस्तुओं का घात होता है; उन्हें भी धूलिबंध का प्रसंग आयेगा ।</ul>इसप्रकार यह बात न्यायबल से सिद्ध हो जाती है कि उक्त पुरुष के धूलिबंध का कारण तेल का मर्दन ही है ।</p><br><p>इसप्रकार अपने में रागादिभाव करता हुआ मिथ्यादृष्टि जीव स्वभाव से ही बहुत से कर्मयोग्य पुद्गलों (<font color=DarkSlateGray>कार्मणवर्गणाओं</font>) से भरे हुए इस लोक में काय, वचन और मन संबंधी कार्य करते हुए अनेकप्रकार के करणों (<font color=DarkSlateGray>साधनों</font>) के द्वारा सचित्त और अचित्त वस्तुओं का घात करता हुआ कर्मरूप रज से बँधता है ।</p><br><p>यहाँ विचार करो कि उक्त कारणों में से मिथ्यादृष्टि जीव को बंध होने का कारण कौन है ? <ul><li>स्वभाव से कर्मयोग्य पुद्गलों (<font color=DarkSlateGray>कार्मणवर्गणाओं</font>) से भरा हुआ लोक तो बंध का कारण है नहीं; क्योंकि यदि ऐसा हो तो लोकाग्र में स्थित सिद्धों के भी बंध का प्रसंग आयेगा । <li>काय, वचन और मन की क्रिया भी बंध का कारण नहीं है; क्योंकि यदि ऐसा हो तो यथाख्यातसंयमियों के भी बंध का प्रसंग आयेगा । <li>अनेकप्रकार के करण (<font color=DarkSlateGray>इन्द्रियाँ</font>) भी बंध के कारण नहीं हैं; क्योंकि यदि ऐसा हो तो केवलज्ञानियों के भी बंध का प्रसंग आयेगा । <li>सचित्त और अचित्त वस्तुओं का घात भी बंध का कारण नहीं है; क्योंकि यदि ऐसा हो तो समिति में तत्पर यत्नपूर्वक प्रवृत्ति करनेवाले साधुओं के भी बंध का प्रसंग आयेगा ।</ul>इसप्रकार यह बात न्यायबल से ही सिद्ध हो जाती है कि उपयोग में रागादि का होना ही बंध का कारण है ।</p><br><p>(<font color=DarkSlateGray>कलश--पृथ्वी</font>)<br>न कर्मबहुलं जगन्न चलनात्मकं कर्म वा<br>न नैककरणानि वा न चिदचिद्वधो बंधकृत् ।<br>यदैक्यमुपयोगमभू: समुपयाति रागादिभि:<br>स एव किल केवलं भवति बंधहेतुर्नृणाम् ॥१६४॥<br>(<font color=DarkSlateGray>हिंदी--हरिगीत</font>)<br>कर्म की ये वर्गणाएँ बंध का कारण नहीं ।<br>अत्यन्त चंचल योग भी हैं बंध के कारण नहीं ॥<br>करण कारण हैं नहीं चिद्-अचिद् हिंसा भी नहीं ।<br>बस बंध के कारण कहे अज्ञानमय रागादि ही ॥१६४॥<br>पुरुषों के लिए कर्म-बंध करनेवाला न तो कर्म-योग्य पुद्गलों से भरा हुआ लोक है, न चलन स्वरूप कर्म अर्थात् मन-वचन-काय की क्रिया है, न अनेक प्रकार के करण हैं और न चेतन-अचेतन का घात है; किन्तु आत्मा में रागादि के साथ होनेवाली एकत्व-बुद्धि ही एकमात्र बंध का वास्तविक कारण है ।</p></font></td>
    <td id=gatha252-256-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>जह णाम को वि पुरिसो</b> जैसे कोई भी पुरुष अपने शरीर में तेल आदि चिकना पदार्थ लगाकर बहुत-सी धूल वाले स्थान में जाकर मुद्गरादि शास्त्रों से व्यायाम का अभ्यास करता है -- यह एक गाथा का अर्थ हुआ । वह ताड़ का वृक्ष, तमाखू का पौधा, केले का पेड़, बाँसों का बीड़ा और अशोक वृक्ष आदि नाना वृक्षों को छेदता-भेदता है एवं उनसे सम्बन्ध रखने वाले सचेतन और अचेतन द्रव्यों का धात करता है -- यह दूसरी गाथा का अर्थ हुआ । उन नाना प्रकार के उपकरणों द्वारा उपघात करते हुए उस जीव को जो धूलि लगती है वह सोचो किस कारण से धूलि लगती है ? इस प्रकार पूर्वपक्ष के रूप में तीन गाथायें हुईं । उसका उत्तर यह है कि उसने अपने शरीर में तेल-मालिश से चिकनापन कर रखा है उसी से वह धूलि उसके चिपकती है । यह चौथी उत्तर रूप गाथा हुई । इस प्रकार प्रश्नोत्तर रूप चार सूत्रों द्वारा दृष्टान्त कहा गया । <b>एवं मिच्छादिट्ठी वट्टंतो बहुविहासु चिट्ठासु</b> उपर्युक्त दृष्टान्त के अनुसार ही मिथ्यादृष्टि जीव अर्थात् विरति- रहित जीव नाना प्रकार के शारीरिक व्यापार चेष्टाओं में प्रवर्तमान होता है तब वहाँ पर वह <b>रागादी उवओगे कुव्वंतो लिप्पदि रयेण</b> शुद्धात्म-तत्त्व का समीचीन रूप श्रद्धान, ज्ञान और आचरण रूप जो सम्यग्दर्शन, ज्ञान और चारित्र के न होने से मिथ्यात्व और रागादि-रूप उपयोगों को अर्थात विकारी परिणामों को करता है, वह कर्म-रूप रज से लिप जाता है, बंध जाता है -- ऐसा समझना चाहिये । जिस प्रकार तेल लगाये हुए पुरुष के जैसे धूलि चिपकती है वैसे ही मिथ्यात्व तथा रागादि रूप में परिणत जीव के कर्मबंध होता है । इस प्रकार कर्म-बंध के कारण का व्याख्यान करने के रूप में पाँच गाथायें पूर्ण हुईं ॥२५२-२५६॥</p></font></td>
      </tbody></table></div>
</body>
</html>
