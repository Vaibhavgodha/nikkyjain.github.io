<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='062.html'><img src='../../../../../images/common/prev.jpg' id=next height=50 width=50/></a>
      <a href='066.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब तो फिर यह कृष्ण वर्णवाला पुरुष यह धवल वर्ण वाला पुरुष है ऐसा व्यवहार विरोध को प्राप्त होता है, इसप्रकार पूर्वपक्ष रखने पर व्यवहार का अविरोधपना दिखाते हैं , इसप्रकार एक पीठिका हुई । तथा दूसरी पीठिका में उस ही पूर्वोक्त व्यवहार के विरोध को लोकप्रसिद्ध दृष्टान्त द्वारा निराकरण करते हैं --</font></div>
    <h3 class=mainTitle align=center><font color=maroon> ﻿पंथे मुस्संतं पस्सिदूण लोगा भणंति ववहारी (५८)<br>मुस्सदि  एसो  पंथो  ण  य  पंथो मुस्सदे कोई ॥६३॥<br>तह जीवे कम्माणं णोकम्माणं च पस्सिदुं वण्णं (५९)<br>जीवस्स  एस  वण्णो  जिणेहिं  ववहारदो   उत्तो ॥६४॥<br>गंधरसफासरूवा  देहो  संठाणमाइया  जे  य (६०)<br>सव्वे ववहारस्स य णिच्छयदण्हू ववदिसंति ॥६५॥<br> </font></h3>
  <div class=bottomContainer id=bottomTxt47 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[﻿पंथे मुस्संतं]</b> जैसे मार्ग में जाते हुए व्यक्ति को लुटता हुआ <b>[पस्सिदूण]</b> देखकर '<b>[एसो पंथो]</b> यह मार्ग <b>[मुस्सदि]</b> लुटता है,' इसप्रकार <b>[ववहारी लोगा]</b> व्यवहारीजन <b>[भणंति]</b> कहते हैं; किन्तु परमार्थ से विचार किया जाये तो <b>[कोई पंथो]</b> कोई मार्ग तो <b>[ण य मुस्सदे]</b> नहीं लुटता, (<font color=DarkSlateGray>मार्ग में जाता हुआ मनुष्य ही लुटता है</font>) <b>[तह]</b> इसीप्रकार <b>[जीवे]</b> जीव में <b>[कम्माणं णोकम्माणं च]</b> कर्मों का और नोकर्मों का <b>[वण्णं]</b> वर्ण <b>[पस्सिदुं]</b> देखकर '<b>[जीवस्य]</b> जीव का <b>[एस वण्णो]</b> यह वर्ण है' इसप्रकार <b>[जिणेहिं]</b> जिनेन्द्रदेव ने <b>[ववहारदो]</b> व्यवहार से <b>[उत्तो]</b> कहा है <b>[एवं]</b> इसीप्रकार <b>[गंधरसफासरूवा]</b> गन्ध, रस, स्पर्श, रूप, <b>[देहो संठाणमाइया]</b> देह, संस्थान आदि <b>[जे य सव्वे]</b> जो सब हैं, <b>[ववहारस्स]</b> वे सब व्यवहार से <b>[णिच्छयदण्हू]</b> निश्चय के देखनेवाले <b>[ववदिसंति]</b> कहते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha063-064-065 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha063-064-065 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha063-064-065-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿पथि मुष्यमाणं द्य्ष्ट्वा लोका भणन्ति व्यवहारिण:<br>मुष्यते एष पन्था न च पन्था मुष्यते कश्चित ॥५८॥<br>तथा जीवे कर्मणां नोकर्मणां च द्य्ष्ट्वा वर्णम्<br>जीवस्यैष वर्णो जिनैर्व्यवहारत: उक्त:॥५९॥ <br>गंधरसस्पर्शरूपाणि देह: संस्थानादयो ये च<br>सर्वे व्यवहारस्य च निश्चयद्रष्टारो व्यपदिशन्ति ॥६०॥<br><br>कथं तर्हि व्यवहारोsविरोधक इति चेत् --<br><br>यथा पथि प्रस्थितं कञ्चित्सार्थं मुष्यमाणमवलोक्य तात्स्थ्यात्तदुपचारेण मुष्यत एष पन्था इति व्यवहारिणां व्यपदेशे%पि न निश्चयतो विशिष्टाकाशदेशलक्षण: कश्चिदपि पन्था मुष्येत, तथा जीवे बंधपर्यायेणावस्थितं कर्मणो नोकर्मणो वा वर्णमुत्प्रेक्ष्य तात्स्थ्यात्तदुपचारेण जीवस्यैष वर्ण इति व्यवहारतो%र्ह ेवानां प्रज्ञापने%पि न निश्चयतो नित्यमेवामूर्तस्वभावस्योपयोगगुणाधिर्ण्ींडॅर्द्गमेंिीमूद्धॅड%ॅिर्दीि%ॅद्गैंर्त्त्द्गैंगगुणीर्ढीं जीवस्य कश्चिदपि वर्णो%स्ति एवं गन्धरसस्पर्शरूपशरीरसंस्थानसंहननरागद्वेषमाोहप्रत्ययकर्मनोककर्मवर्गवर्गणास्पर्द्ध--काध्यात्मस्थानानुभागस्थानयोगस्थानबन्धाधस्थानोदयस्थानमार्गणास्थानस्थिति-बन्धास्थानसंक्लेशस्थानविशुदडिज़ििर्िथिचद्रद्रडिज़ििर्झििििश्लचकिडिज़ििर्िठि्यडज़िठि्यउि-ट्वर्दिडिज़ििर्डिढि्ढह्लङि्खद्यथ्र्र्ींठींॅद्गर्उीं-छॅिद्धॅर्र्र्र्र्ध्ींडींझ्र्ँींींद्धॅडींर्ठींॅर्ठीॅ्ज्र्ींॅखध्ॅद्गझ्ॅ व्यवहारतो%र्ह ेवानां प्रज्ञापने%पि निश्चयतो नित्यमेवामूर्तस्व भावस्योपयोग-गुणेनाधिकस्य जीवस्य सर्वाण्यपि न सन्ति तादात्म्यलक्षणसम्बन्धाभावात् ।</font></span><br></font></b><br><br><font color=darkBlue><div class=teekaPadya align=center>देखा    लुटाते   पंथमें   को,   पन्थ  ये  लुटात  है-<br>जनगण कहे व्यवहार से, नहिं पन्थ को लुटात है ॥५८॥<br>त्यों  वर्ण  देखा  जीव  में  इन कर्म अरु नोकर्म का<br>जिनवर कहें व्यवहार से, 'यह वर्ण है इस जीव का' ॥५९॥<br>त्यों गन्ध, रस, रूप, स्पर्श, तन, संस्थान इत्यादिक सबैं<br>भूतार्थदृष्टा पुरुष ने, व्यवहारनय से वर्णये ॥६०॥</div><br><br><p>जैसे व्यवहारी जन, मार्ग में जाते हुए किसी सार्थ (<font color=DarkSlateGray>धनी</font>) को लुटता हुआ देखकर, धनी की मार्ग में स्थिति होने से उसका उपचार करके, 'यह मार्ग लुटता है' ऐसा कहते हैं, तथापि निश्चय से देखा जाये तो , जो आकाश के अमुक भागस्वरूप है वह मार्ग तो कुछ नहीं लुटता; इसीप्रकार भगवान अरहन्त-देव, जीव में बन्ध-पर्याय से स्थिति को प्राप्त कर्म और नोकर्म का वर्ण देखकर, कर्म-नोकर्म की जीव में स्थिति होने से उसका उपचार करके, 'जीव का यह वर्ण है' ऐसा व्यवहार से प्रगट करते हैं; तथापि निश्चय से सदा ही जिसका अमूर्त स्वभाव है और जो उपयोग गुण के द्वारा अन्य-द्रव्यों से अधिक है ऐसे जीव का कोई भी वर्ण नहीं है । इसीप्रकार गन्ध, रस, स्पर्श, रूप, शरीर, संस्थान, संहनन, राग, द्वेष, मोह, प्रत्यय, कर्म, नोकर्म, वर्ण, वर्गणा, स्पर्द्धक, अध्यात्म-स्थान, अनुभाग-स्थान, योग-स्थान, बन्ध-स्थान, उदय-स्थान, मार्गणा-स्थान, स्थिति-बन्ध-स्थान, संक्लेश-स्थान, विशुद्धिस्थान, संयम-लब्धि-स्थान, जीव-स्थान और गुणस्थान यह सब ही (<font color=DarkSlateGray>भाव</font>) व्यवहार से अरहन्त भगवान जीव के कहते हैं, तथापि निश्चय से, सदा ही जिसका अमूर्त स्वभाव है और जो उपयोग गुण के द्वारा अन्य से अधिक है ऐसे जीव के वे सब नहीं हैं, क्योंकि इन वर्णादि भावों के और जीव के तादात्म्यलक्षण सम्बन्ध का अभाव है ।</p></font></td>
    <td id=gatha063-064-065-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>पंथे मुस्संतं पस्सिदूण लोगा भणंति ववहारी</b> मार्ग में सार्थ (<font color=DarkSlateGray>धनी पुरुष</font>) को लुटा हुआ देखकर व्यवहारी-जन कहते हैं । क्या कहते हैं ? <b>मुस्सदि ऐसो पंथो</b> यह सामने वाला मार्ग चोरों से लुटता है । <b>ण य पंथो मुस्सदि कोई</b> शुद्ध आकाश लक्षण वाला मार्ग किसी से भी लुटता नहीं हैं यह दृष्टान्त गाथा पूर्ण हुई । <b>तह जीवे कम्माणं णोकम्माणं च पस्सिदुं वण्णं</b> उसीप्रकार उस मार्ग के धनी के दृष्टान्त से आधार-भूत जीव में कर्मों-नोकर्मों का सफेद आदि वर्ण देखकर <b>जीवस्स एस वण्णो जिणेहि ववहार दो उत्तो</b> जीव का यह वर्ण है ऐसा जिनेन्द्र द्वारा व्यवहार से कहा गया है । इसतरह यह दृष्टान्त गाथा पूर्ण हुई । </p><br><p><b>एवं रस गंध फासा संठाणादीय जे समु टि्ठा</b> इसीप्रकार दृष्टान्त - दार्ष्टान्त न्याय से रस, गन्ध, स्पर्श, संस्थान, संहनन, रागद्वेष मोह आदि जो पूर्वोक्त छह गाथाओं में कहे गये हैं । <b>सव्वे ववहारस्स य णिच्छयदणहूं ववदिसन्ति</b> वे सभी व्यवहारनय के अभिप्राय से जीव के हैं ऐसा निश्चय के जानने वाले कहते हैं, उसमें व्यवहार से विरोध नहीं है । </p><br><p>	इसतरह दृष्टान्त-दार्ष्टान्तरूप से व्यवहारनय के समर्थन रूप तीन गाथाएं पूर्ण हुईं । इसतरह शुद्ध जीव ही उपादेय है, ऐसे प्रतिपादन की मुख्यता से बारह गाथाओं द्वारा दूसरा अन्तराधिकार कहा गया है ॥६३-६५॥</p><br><p>	इसप्रकार शुद्ध जीव ही उपादेय है, इस कथन की मुख्यता से १२ गाथाओं द्वारा द्वितीय अन्तराधिकार कहा गया है । </p><br><p>इसके बाद जीव के निश्चय से वर्णादि के साथ तादात्म्य-सम्बन्ध नहीं हैं । ऐसा पुन: दृढ़ करने के लिए आठ गाथा पर्यन्त व्याख्यान करते हैं । वहां पहले संसारी जीव का व्यवहारनय से वर्णादि के साथ तादात्म्य-सम्बन्ध है परन्तु मुक्तावस्था में तादात्म्य सम्बन्ध नहीं है, यह दिखलाने के लिए <b>तत्थभवे</b> इत्यादि एक गाथा सूत्र है । उसके बाद जीव के वर्णादि का तादात्म्य है ऐसा मिथ्या अभिप्राय होने पर जीव का अभाव रूप दोष प्राप्त होता है । ऐसे कथन की मुख्यता से <b>जीवो चेवहि</b> इत्यादि तीन गाथाएं हैं । उसके बाद एकेन्द्रिय आदि चौदह जीव समासों का जीव के साथ शुद्ध-निश्चय-नय से तादात्म्य नहीं है ऐसा कहने के लिए उसीप्रकार वर्णादि के तादात्म्य का निषेध करने के लिए <b>एक्कं च दोण्णि</b> इत्यादि तीन गाथाएं हैं । उसके बाद मिथ्यादृष्टि आदि चौदह गुणस्थानों का भी जीव के साथ शुद्ध-निश्चय-नय से तादात्म्य के निराकरण के लिए और उसीतरह अन्तरङ्ग में रागादि के साथ तादात्म्य के निषेध के लिए <b>मोहण कम्म</b> इत्यादि एक गाथा सूत्र है । इसप्रकार आठ गाथाओं द्वारा तीसरे स्थल में यह समुदाय पीठिका है । वह इस प्रकार है :-</p></font></td>
      </tbody></table></div>
</body>
</html>
