<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='108.html'><img src='../../../../../images/common/prev.jpg' id=next height=50 width=50/></a>
      <a href='110.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब कहते हैं कि अज्ञानी भी पर-द्रव्य के भाव का कर्ता नहीं है --</font></div>
    <h3 class=mainTitle align=center><font color=maroon> ﻿जं भावं सुहमसुहं करेदि आदा स तस्स खलु कत्ता (१०२)<br>तं तस्स होदि कम्मं सो तस्स दु वेदगो अप्पा ॥१०९॥<br> </font></h3>
  <div class=bottomContainer id=bottomTxt83 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[आदा]</b> आत्मा <b>[जं]</b> जिस <b>[सुहमसुहं]</b> शुभ अशुभ <b>[भावं करेदि]</b> भाव को करता है <b>[खलु]</b> वास्तव में <b>[स]</b> वह <b>[तस्स]</b> उस भाव कां <b>[कत्ता]</b> कर्ता होता है <b>[तं]</b> वह भाव <b>[तस्स]</b> उसका <b>[कम्मं]</b> कर्म <b>[होदि]</b> होता है <b>[सो दु अप्पा]</b> और वही आत्मा <b>[तस्स]</b> उस भाव-रूप कर्म का <b>[वेदगो]</b> भोक्ता होता है।<br></div>
    <div class=tikaTopContainer><b><br> टीका : 
    <span id=teeka0 class=gatha109 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha109 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha109-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यं भावं शुभमशुभं करोत्यात्मा स तस्य खलु कर्ता<br>तत्तस्य भवति कर्म स तस्य तु वेदक आत्मा ॥१०२॥<br><br>इह खल्वनादेरज्ञानात्परात्मनोरेकत्वाध्यासेन पुद्‌गलकर्मविपाकदशाभ्यां मंदतीव्रस्वादाभ्याम-चलितविज्ञानघनैकस्वादस्याप्यात्मन: स्वादं भिंदान: शुभमशुभं वा यो यं भावमज्ञानरूपमात्मा करोति स आत्मा तदा तन्मयत्वेन तस्य भावस्य व्यापकत्वाद्भवति कर्ता, स भावोऽपि च तदा तन्मयत्वेन तस्यात्मनो व्याप्यत्वाद्भवति कर्म, स एव चात्मा तदा तन्मयत्वेन तस्य भावस्य भावक-त्वाद्भवत्यनुभविता, स भावोऽपि च तदा तन्मयत्वेन तस्यात्मनो भाव्यत्वाद्भवत्यनुभाव्य: ॥१०२॥</font></span><br></font></b><br><br><font color=darkBlue><div class=teekaPadya align=center>निजकृत शुभाशुभभाव का कर्ता कहा है आतमा<br>वे भाव उसके कर्म हैं वेदक है उनका आतमा ॥१०२॥</div><br><p>इस लोक में आत्मा अनादि-काल से अज्ञान से पर और आत्मा के एकत्व के निश्चय से तीव्र-मंद स्वाद-रूप पुद्गल कर्म की दोनों दशाओं से स्वयं अचलित विज्ञान-घन-रूप एक स्वाद-रूप आत्मा के होने पर भी स्वाद को भेद-रूप करता हुआ शुभ तथा अशुभ अज्ञान-रूप भाव को अज्ञानी करता है । वह आत्मा उस समय उस भाव से तन्मय होने से उस भाव के व्यापकता के कारण उस भाव का कर्ता होता है । तथा वह भाव भी उस समय उस आत्मा की तन्मयता से उस आत्मा का व्याप्य होता है, इसलिये उसका कर्म होता है । वही आत्मा उस समय उस भाव की तन्मयता से उस भाव का भावक होने के कारण उसका अनुभव करने वाला होता है । वह भाव भी उस समय उस आत्मा के तन्मयपने से आत्मा के भावने योग्य होने के कारण अनुभवने योग्य होता है । इस प्रकार अज्ञानी भी परभाव का कर्ता नहीं है ।</p></font></td>
    <td id=gatha109-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>जं भावं सुहमसुहं करेदि आदा स तस्स खलु कत्ता</b> चिदानंद-एक-स्वभाव-रूप से जो आत्मा एक है, उसी के साता व असाता के रूप में, तीव्र-मन्द के रूप में, अथवा सुख-दुख के रूप में दो भेद करते हुए यह छद्मस्थ जीव जैसा शुभ व अशुभभाव करता है, उसके प्रति स्वतन्त्रतया व्यापक होने से वह उसका कर्ता होता है, <b>तं तस्स होदि कम्मं</b> और वह भाव इस आत्मा का कर्म होता है; क्योंकि वह भाव उसी के द्वारा किया गया है <b>सो तस्स दु वेदगो अप्पा</b> और इसलिए यह आत्मा उसी शुभ या अशुभ-भाव का भोगने वाला होता है क्योंकि स्वतंत्र-रूप से उसका ही संवेदन करता है किन्तु द्रव्य-कर्म का कर्ता और भोक्ता आत्मा नहीं होता है । तात्पर्य यह है कि अज्ञानी-जीव अशुद्ध-उपादान-रूप अशुद्ध-निश्चय-नय से मिथ्यात्व अथवा रागादिभावों का ही कर्त्ता होता है ज्ञानावरणादि द्रव्य-कर्म का नहीं । आत्मा को द्रव्य-कर्म का कर्ता असद्भूत व्यवहारनय की अपेक्षा से कहा गया है । इस कारण इस अशुद्ध-निश्चयनय को निश्चय की संज्ञा दी गई है । तो भी शुद्ध-निश्चयनय की अपेक्षा से वह व्यवहार ही है । यहाँ कोई शिष्य पूछता है -- कि हे भगवन् ! आपने अशुद्ध-उपादान से आत्मा को रागादिक का कर्त्ता बताया है तो क्या उपादान भी शुद्ध-अशुद्ध के भेद से दो प्रकार का होता है ? इसके उत्तर में आचार्य कहते हैं कि अग्नि के द्वारा गर्म किये हुए लोहे के पिण्ड के समान आत्मा औपाधिक भावों को स्वीकार किये हुए है वह अशुद्ध-उपादान होता है । किन्तु जो निरुपाधिक (<font color=DarkSlateGray>सहज</font>) भाव को स्वीकार किये हुए है वह शुद्ध-उपादान कहलाता है । जैसे सोना अपने पीतत्वादि गुणों का, सिद्ध-जीव अपने अनंतज्ञानादि गुणों का और अग्नि अपने उष्णत्वादि गुणों का उपादान है । इस प्रकार शुद्ध या अशुद्ध उपादान स्वरूप के व्याख्यान के समय सभी स्थान पर स्मरण रखना चाहिये ॥१०९॥</p><br><p>आगे आचार्य बताते हैं कोई भी किसी भी प्रकार के उपादान से पर-भाव का कर्ता नहीं होता---</p></font></td>
      </tbody></table></div>
</body>
</html>
