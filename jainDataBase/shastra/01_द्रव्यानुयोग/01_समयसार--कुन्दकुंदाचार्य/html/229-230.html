<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='228.html'><img src='../../../../../images/common/prev.jpg' id=next height=50 width=50/></a>
      <a href='231-233.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿ज्ञानी के अलिप्तता के कारण कर्म-बन्ध नहीं, और अज्ञानी के लिप्तता के कारण कर्म बन्ध</font></div>
    <h3 class=mainTitle align=center><font color=maroon> ﻿णाणी रागप्पजहो सव्वदव्वेसु कम्ममज्झगदो (२१८)<br>णो लिप्पदि रजएण दु कद्दममज्झे जहा कणयं ॥२२९॥<br>अण्णाणी पुण रत्ते सव्वदव्वेसु कम्ममज्झगदो (२१९)<br>लिप्पदि कम्मरएण दु कद्दममज्झे जहा लोहं ॥२३०॥<br> </font></h3>
  <div class=bottomContainer id=bottomTxt153 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जहा]</b> जिसप्रकार <b>[कद्दममज्झे]</b> कीचड़ में पड़ा हुआ भी <b>[कणयं]</b> सोना <b>[रजएण दु]</b> कीचड़ से <b>[णो लिप्पदि]</b> लिप्त नहीं होता; उसीप्रकार <b>[सव्वदव्वेसु]</b> सर्व-द्रव्यों के प्रति <b>[रागप्पजहो]</b> राग छोड़नेवाला <b>[णाणी]</b> ज्ञानी <b>[कम्ममज्झगदो]</b> कर्मों के मध्य में रहा हुआ भी कर्मरज से लिप्त नहीं होता ।<br><b>[पुण]</b> वैसे ही <b>[सव्वदव्वेसु]</b> सर्व-द्रव्यों के प्रति <b>[रत्ते]</b> रागी और <b>[कम्ममज्झगदो]</b> कर्मरज के मध्य स्थित <b>[अण्णाणी]</b> अज्ञानी <b>[लिप्पदि कम्मरएण दु]</b> कर्मरज से लिप्त हो जाता है <b>[जहा]</b> जिसप्रकार <b>[कद्दममज्झे]</b> कीचड़ में पड़ा हुआ <b>[लोहं]</b> लोहा ।<br></div>
    <div class=tikaTopContainer><b><br> टीका : 
    <span id=teeka0 class=gatha229-230 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha229-230 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha229-230-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿ज्ञानी रागप्रहायक: सर्वद्रव्येषु कर्म ध्यगत:<br>नो लिप्यते रजसा तु कर्दमध्ये यथा कनकम् ॥२१८॥<br>अज्ञानी पुना रक्त: सर्वद्रव्येषु कर्म ध्यगत:<br>लिप्यते कर्मरजसा तु कर्दमध्ये यथा लोहम् ॥२१९॥<br><br>यथा खलु कनकं कर्दममध्यगतमपि कर्दमेन न लिप्यते, तदलेपस्वभावत्वात्‌; तथा किलज्ञानी कर्ममध्यगतोऽपि कर्मणा न लिप्यते, सर्वपरद्रव्यकृतरागत्यागशीलत्वे सति तदलेपस्वभावत्वात्‌ । यथा लोहं कर्दममध्यगतं सत्कर्दमेन लिप्यते, तल्लेपस्वभावत्वात्‌ तथा किलाज्ञानी कर्ममध्यगत: सन्‌ कर्मणा लिप्यते, सर्वपरद्रव्यकृतरागोपादानशीलत्वे सति तल्लेपस्वभावत्वात्‌ ॥२१८-२१९॥</font></span><br></font></b><br><br><font color=darkBlue><div class=teekaPadya align=center>पंकगत ज्यों कनक निर्मल कर्मगत त्यों ज्ञानिजन<br>राग विरहित कर्मरज से लिप्त होते हैं नहीं ॥२१८॥<br>पंकगत ज्यों लोह त्यों ही कर्मगत अज्ञानिजन<br>रक्त हों परद्रव्य में अर कर्मरज से लिप्त हों ॥२१९॥</div><br><p>जिसप्रकार अपने अलेप-स्वभाव के कारण कीचड़ में पड़ा हुआ सोना कीचड़ से लिप्त नहीं होता; उसीप्रकार सर्व-द्रव्यों के प्रति होनेवाले राग के त्याग-स्वभावी अलेप-स्वभाववाला होने से ज्ञानी कर्मों के मध्यगत होने पर भी कर्मों से लिप्त नहीं होता । जिसप्रकार अपने लेप-स्वभाव के कारण कीचड़ में पड़ा हुआ लोहा कीचड़ से लिप्त हो जाता है; उसीप्रकार सर्व पर-द्रव्यों के प्रति होनेवाले राग के ग्रहण-स्वभावी लेप-स्वभाववाला होने से अज्ञानी कर्मों के मध्यगत होने पर कर्मों से लिप्त हो जाता है ।</p><br><p>(<font color=DarkSlateGray>कलश--शार्दूलविक्रीडित</font>)<br>यादृक् तादृगिहास्ति तस्य वशतो यस्य स्वभावो हि य:<br>कर्तुं नैष कथंचनापि हि परैरन्यादृश: शक्यते ।<br>अज्ञानं न कदाचनापि हि भवेज्ज्ञानं भवत्संततं<br>ज्ञानिन् भुंक्ष्य परापराधजनितो नास्तीह बंधस्तव ॥१५०॥<br>(<font color=DarkSlateGray>हिंदी--हरिगीत</font>)<br>स्वयं ही हों परिणमित स्वाधीन हैं सब वस्तुयें ।<br>अर अन्य के द्वारा कभी वे नहीं बदली जा सकें ॥<br>जिम परजनित अपराध से बँधते नहीं जन जगत में ।<br>तिम भोग भोगें किन्तु ज्ञानीजन कभी बँधते नहीं ॥१५०॥<br>इस जगत में जिस वस्तु का जैसा स्वभाव है, वह उसके ही कारण है, पूर्णत: स्वाधीन है; उसे अन्य वस्तुओं के द्वारा किसी भी रूप में अन्यरूप नहीं किया जा सकता, उसे बदला नहीं जा सकता ।<br> इसकारण जो ज्ञानी जीव निरन्तर ज्ञानरूप परिणमित होते हैं, वे कभी भी अज्ञानरूप नहीं होते । इसलिए हे ज्ञानी ! तू कर्मोदयजनित उपभोग को भोग; क्योंकि पर के अपराध से उत्पन्न होनेवाला बंध तुझे नहीं है । तात्पर्य यह है कि शारीरिक जड़क्रिया से तुझे बंध नहीं होता ।</p></font></td>
    <td id=gatha229-230-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अथानन्तर इस ही ज्ञानगुण का चौदह गाथाओं द्वारा विशेष व्याख्यान करते हैं -- </p><br><p>सबसे प्रथम यह बताते हैं कि ज्ञानी सभी द्रव्यों में रागरहित वीतरागी होता है इसलिए नूतन कर्म-बंध नहीं करता किन्तु अज्ञानी जीव राग सहित होता है अत: कर्म बन्ध करता है -- </p><br><p>स्व-संवेदन ज्ञानी जीव हर्ष-विषादादि विकल्पभावों की झंझट से रहित होता हुआ सभी द्रव्यों के प्रति होने वाले रागादिक विकारभावों का त्यागी होता है इसलिए कीचड़ में पड़े हुए सोने के समान वह नवीन कर्मरूप रज से लिप्त नहीं होता । किन्तु अज्ञानी स्व-संवेदन ज्ञान के न होने से पंचेन्द्रिय के विषयादि सभी प्रकार के पर-द्रव्यों में रागभाव-युक्त, आकांक्षा-युक्त मूर्छावान् एवं मोही रहता है इसलिए वह कीचड़ में पड़े हुए लोहे के समान नवीन-कर्मरूप रज से बँध जाता है ॥२२९-२३०॥</p></font></td>
      </tbody></table></div>
</body>
</html>
