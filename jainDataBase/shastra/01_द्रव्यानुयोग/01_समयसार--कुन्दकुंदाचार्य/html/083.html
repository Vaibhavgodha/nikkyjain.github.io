<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='082.html'><img src='../../../../../images/common/prev.jpg' id=next height=50 width=50/></a>
      <a href='084.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿आगे कहते हैं कि अपने संकल्प-विकल्प-जालरूप परिणाम को जानते हुए इस जीव का उन परिणामों के निमित्त से उदय में आये हुए कर्मों के साथ तादात्म्य संबंध नहीं है --</font></div>
    <h3 class=mainTitle align=center><font color=maroon> ﻿ण वि परिणमदि ण गिण्हदि उप्पज्जदि ण परदव्वपज्जाए (७७)<br>णाणी जाणंतो वि हु सगपरिणामं अणेयविहं ॥८३॥<br> </font></h3>
  <div class=bottomContainer id=bottomTxt62 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[णाणी]</b> ज्ञानी <b>[अणेयविहं]</b> अनेक प्रकार के <b>[सगपरिणामं]</b> अपने परिणामों को <b>[जाणंतो वि]</b> जानता हुआ भी <b>[हु]</b> निश्चय से <b>[परदव्वपज्जाए]</b> पर द्रव्य के पर्यायों में <b>[ण वि परिणमदि]</b> न ही परिणमित होता है <b>[ण गिण्हदि]</b> न ग्रहण करता है <b>[उप्पज्जदि ण]</b> और न उत्पन्न होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha083 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha083 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha083-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>परद्रव्य की पर्याय में उपजे ग्रहे ना परिणमें<br>बहुभाँति निज परिणाम सब ज्ञानी पुरुष जाना करें ॥७७॥</div><br><p>जिस कारण प्राप्य, विकार्य और निर्वर्त्य ऐसा व्याप्य लक्षण वाले आत्म-परिणाम को अपने आप स्वयं अन्तर्व्यापक होकर आदि, मध्य और अन्त में व्याप्त कर <ul><li>उन्हीं को ग्रहण करते हुए, <li>उन्हीं रूप परिणमते हुए, <li>उन्हीं रूप उत्पन्न होते हुए </ul>अपने आपके द्वारा किये गये अपने परिणामरूप कर्म को जानता हुआ भी ज्ञानी स्वयं अन्तर्व्यापक होकर बाह्य स्थित पर-द्रव्य के परिणाम को 'जैसे मिट्टी कलष को व्याप्त होकर करती है' उस प्रकार आदि, मध्य, अंत में व्याप्त होकर <ul><li>न तो ग्रहण करता है, न उस रूप परिणमता और <li>न उस प्रकार उपजता है । </ul>इस कारण प्राप्य, विकार्य और निर्वर्त्य तीन प्रकार के व्याप्य लक्षण वाले पर-द्रव्य-परिणामरूप कर्म को न करते हुए व अपने परिणाम को जानते हुए भी ज्ञानी का पुद्गल के साथ कर्तृ-कर्मभाव नहीं हैं ।</p></font></td>
    <td id=gatha083-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>सगपरिणामं अणेयविहं</b> क्षयोपशम-भाव के कारण होने वाले संकल्प-विकल्प रूप अपने परिणाम, जिसको आत्मा ने स्वयं उपादान-रूप होकर किया है और जो अनेक प्रकार हैं उनको <b>णाणी जाणंतो वि हु</b> अपने परमात्म-स्वरूप विशेष-भेदज्ञान के बल से स्पष्ट जानता हुआ भी वह निर्विकार-स्वसंवेदन-ज्ञानी जीव <b>ण वि परिणमदि ण गिण्हदि उप्पज्जदि ण परदव्वपज्जाए</b> उन पूर्वोक्त अपने परिणामों के निमित्त-भूत उदय में आये हुए पुद्गल कर्म की पर्याय-रूप में जैसे मिट्टी कलश-रूप में परिणमन करती है वैसे शुद्ध-निश्चयनय से न तो परिणमन ही करता है और न तन्मयता के साथ उसे ग्रहण ही करता है और न उस रूप से उत्पन्न ही होता है । क्योंकि मिट्टी ओर कलश में परस्पर जिस प्रकार उपादान और उपादेय भाव है, उसी प्रकार पुद्गल-कर्म के साथ आत्मा का उपादान-उपादेय भाव नहीं है । इसलिये अपने क्षायोपशमिक परिणाम के निमित्त से उदय में आये हुए कर्म को जानते हुए जीव का भी उस कर्म के साथ निश्चय से कर्ता-कर्म भाव नहीं है ।</p></font></td>
      </tbody></table></div>
</body>
</html>
