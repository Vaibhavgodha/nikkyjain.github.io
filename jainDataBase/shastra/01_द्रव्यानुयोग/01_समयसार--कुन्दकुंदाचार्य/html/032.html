<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='031.html'><img src='../../../../../images/common/prev.jpg' id=next height=50 width=50/></a>
      <a href='033-034.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब आचार्य महाराज इसका परिहार करते है कि हे भाई! तुने कहा सो ठीक नहीं बैठता, क्योंकि तू निश्चय और व्यवहारनय में परस्पर जो साध्य-साधक भाव है उसको नहीं जानता --</font></div>
    <h3 class=mainTitle align=center><font color=maroon> ﻿ववहारणओ भासदि जीवो देहो य हवदि खलुएक्को (२७)<br>ण दु णिच्छयस्स जीवो देहो य कदा वि एक्कट्ठो ॥३२॥<br> </font></h3>
  <div class=bottomContainer id=bottomTxt28 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[ववहारणओ]</b> व्यवहार-नय <b>[भासदि]</b> कहता है कि <b>[जीवो देहो य]</b> जीव और शरीर <b>[खलुएक्को]</b> एक ही <b>[हवदि]</b> हैं; <b>[दु]</b> किन्तु <b>[णिच्छयस्स]</b> निश्चय-नय से <b>[जीवो देहो य]</b> जीव और शरीर <b>[कदा वि]</b> कभी भी <b>[एक्कट्ठो]</b> एक पदार्थ <b>[ण]</b> नहीं हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha032 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha032 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha032-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿व्यवहारनयो भाषते जीवो देहश्च भवति खल्वेक:<br>न तु निश्चयस्य जीवो देहश्च कदाप्येकार्थ: ॥२७॥<br><br>इह खलु परस्परावगाढावस्थायामात्मशरीरयो: समवर्तितावस्थायां कनककलधौतयोरेक- स्कंधव्यवहारवद्‌व्यवहारमात्रेणैवैकत्वं न पुनर्निश्चयत:, निश्चयतो ह्यात्मशरीरयोरुपयोगानु-पयोगस्वभावयो: कनककलधौतयो: पीतपांडुरत्वादिस्वभावयोरिवात्यंतव्यतिरिक्तत्वेनैकार्थ- त्वानुपपत्ते: नानात्वमेवेति । एवं हि किल नयविभाग: ।<br>ततो व्यवहारनयेनैव शरीरस्तवनेनात्मस्तवनमुपपन्नम्‌ ॥२७॥ तथा हि </font></span><br></font></b><br><br><font color=darkBlue><div class=teekaPadya align=center>'देह-चेतन एक हैं' - यह वचन है व्यवहार का<br>'ये एक हो सकते नहीं' - यह कथन है परमार्थ का ॥२७॥</div><br><p>जिसप्रकार लोक में सोने और चाँदी को गलाकर एक कर देने से एक पिण्ड का व्यवहार होता है; उसीप्रकार आत्मा और शरीर की एकक्षेत्र में एकसाथ रहने की अवस्था होने से एकपने का व्यवहार होता है । इसप्रकार मात्र व्यवहार से ही आत्मा और शरीर का एकपना है, परन्तु निश्चय से एकपना नहीं है; क्योंकि निश्चय से तो पीले स्वभाववाला सोना और सफेद स्वभाववाली चाँदी के परस्पर अत्यन्त भिन्नता होने से उनमें एक पदार्थपने की असिद्धि ही है; अत: उनमें अनेकत्व ही है ।</p><br><p>इसीप्रकार उपयोगस्वभावी आत्मा और अनुपयोगस्वभावी शरीर में अत्यन्त भिन्नता होने से एकपदार्थपने की असिद्धि ही है; अत: अनेकत्व ही है - ऐसा यह प्रगट नयविभाग है; अत: यह सुनिश्चित ही है कि व्यवहारनय से ही शरीर के स्तवन से आत्मा का स्तवन होता है, निश्चयनय से नहीं ।</p></font></td>
    <td id=gatha032-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[ववहारणयो भासदि]</b> व्यवहारनय कहता है कि <b>[जीवो देहो य हवदि खलु इक्को]</b> जीव ओंर देह अवश्य ही एक है । <b>[ण दु णिच्छयस्स जीवो देहो य कदावि एक्कट्ठो]</b> किन्तु निशचयनय के अभिप्राय से जीव और देह दोनों परस्पर कभी किसी काल में भी एक नहीं होते हैं । जैसे चाँदी और सोना मिली हुई दशा में व्यवहारनय से परस्पर एक हैं फिर भी निश्चयनय से वे अपने रूप, रंग को लिए हुए भिन्न-भिन्न हैं वैसे ही जीव और देह का व्यवहार है । इसलिये व्यायवहार-नय से देह के स्तवन से आत्मा का स्तवन मान लेना दोष कारक नहीं है ॥३२॥</p><br><p>इसी को फिर स्पष्ट करते हैं --</p></font></td>
      </tbody></table></div>
</body>
</html>
