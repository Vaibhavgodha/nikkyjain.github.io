<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='277.html'><img src='../../../../../images/common/prev.jpg' id=next height=50 width=50/></a>
      <a href='280-284.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿आगे बताते हैं कि कर्म बंध करने वाला जो अध्यवसान-भाव होता है वह अपना कार्य करने में असमर्थ होता है -- अर्थात मारने का विचार करने पर भी मार नहीं सकता, तब वह झूठा होता है --</font></div>
    <h3 class=mainTitle align=center><font color=maroon> ﻿दुक्खिदसुहिदे जीवे करेमि बंधेमि तह विमोचेमि (२६६)<br>जा एसा मूढमदी णिरत्थया सा हु दे मिच्छा ॥२७८॥<br>अज्झवसाणणिमित्तं जीवा बज्झंति कम्मणा जदि हि (२६७)<br>मुच्चंति मोक्खमग्गे ठिदा य ता किं करेसि तुमं ॥२७९॥<br> </font></h3>
  <div class=bottomContainer id=bottomTxt172 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[दुक्खिदसुहिदे जीवे करेमि]</b> मैं जीवों को दु:खी-सुखी करता हूँ, <b>[बंधेमि तह विमोचेमि]</b> बँधाता हूँ, छुड़ाता हूँ - <b>[जा एसा मूढमदी]</b> ऐसी जो मूढ़मति <b>[णिरत्थया सा हु दे मिच्छा]</b> वह निरर्थक होने से वास्तव में मिथ्या है ।<br><b>[जदि हि]</b> यदि वास्तव में <b>[अज्झवसाणणिमित्तं]</b> अध्यवसान के निमित्त से <b>[जीवा बज्झंति कम्मणा]</b> जीव कर्म से बंधते हैं <b>[मोक्खमग्गे ठिदा य]</b> और मोक्षमार्ग में स्थित जीव <b>[मुच्चंति]</b> मुक्ति को प्राप्त करते हैं <b>[ता किं करेसि तुमं]</b> तो तू क्या करता है ?<br></div>
    <div class=tikaTopContainer><b><br> टीका : 
    <span id=teeka0 class=gatha278-279 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha278-279 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha278-279-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿दु:खितसुखितान् जीवान् करोमि बन्धयामि तथा विमोचयामि ।<br>या एषा मूढति: निरर्थिका सा खलु ते मिथ्या ॥२६६॥<br>अध्यवसाननिमित्तं जीवा बध्यंते कर्मणा यदि हि ।<br>मुच्यंते मोक्षमार्गे स्थिताश्च तत् किं करोषि त्वम् ॥२६७॥<br>परान्‌ जीवान्‌ दु:खयामि सुखयामीत्यादि, बंधयामि मोचयामीत्यादि वा, यदेतदध्यवसानं तत्सर्वमपि, परभावस्य परस्मिन्नव्याप्रियमाणत्वेन स्वार्थक्रियाकारित्वाभावात्‌, खकुसुमं लुनामीत्य-ध्यवसानवन्मिथ्यारूपं, केवलमात्मनोऽनर्थायैव ।<br>कुतो नाध्यवसानं स्वार्थक्रियाकारीति चेत्‌  यत्किल बंधयामि मोचयामीत्यध्यवसानं तस्य हि स्वार्थक्रिया यद्‌बन्धनं मोचनं जीवानाम्‌ । जीवस्त्वस्याध्यवसायस्य सद्भावेऽपि सरागवीतरागयो: स्वपरिणामयो: अभावान्न बध्यते, न मुच्यते; सरागवीतरागयो: स्वपरिणामयो: सद्भावात्तस्याध्यव-सायस्याभावेऽपि बध्यते, मुच्यते च ।<br>तत: परत्राकिंचित्करत्वान्नेदमध्यवसानं स्वार्थक्रियाकारि, ततश्च मिथ्यैवेति भाव: ॥२६६-२६७॥</font></span><br></font></b><br><br><font color=darkBlue><div class=teekaPadya align=center>मैं सुखी करता दु:खी करता बाँधता या छोड़ता<br>यह मान्यता हे मूढ़ति मिथ्या निरर्थक जानना ॥२६६॥<br>जिय बँधे अध्यवसान से शिवपथ-गमन से छूटते<br>गहराई से सोचो जरा पर में तुम्हारा क्या चले ? ॥२६७॥</div><br><p>मैं पर-जीवों को दु:खी करता हूँ, सुखी करता हूँ - इत्यादि तथा बँधाता हूँ, छुड़ाता हूँ - इत्यादि जो अध्यवसान हैं; वे सब पर-भाव का पर में व्यापार न होने के कारण अपनी अर्थ-क्रिया करनेवाले नहीं हैं; इसलिए 'मैं आकाश-पुष्प को तोड़ता हूँ' - ऐसे अध्यवसान की भाँति मिथ्यारूप हैं, मात्र अपने अनर्थ के लिए ही हैं ।</p><br><p>यदि कोई यह कहे कि अध्यवसान अपनी क्रिया करने से अकार्यकारी है - इसका आधार क्या है तो उससे कहते हैं कि 'मैं बँधाता हूँ, छुड़ाता हूँ' - ऐसे अध्यवसान की अपनी अर्थ-क्रिया जीवों को बाँधना-छोड़ना है; किन्तु वह जीव तो हमारे इस अध्यवसाय का सद्भाव होने पर भी स्वयं के सराग परिणाम के अभाव से नहीं बँधता और स्वयं के वीतराग-परिणाम के अभाव से मुक्त नहीं होता; तथा हमारे उस अध्यवसाय के अभाव होने पर भी स्वयं के सराग-परिणाम के सद्भाव से बँधता है और स्वयं के वीतराग-परिणाम के सद्भाव से मुक्त होता है ।</p><br><p>इसलिए पर में अकिंचित्कर होने से हमारे ये अध्यवसानभाव अपनी अर्थ-क्रिया करनेवाले नहीं हैं; इसीलिए मिथ्या भी हैं - ऐसा भाव है ।</p><br><p>(<font color=DarkSlateGray>कलश--अनुष्टुभ्</font>)<br>अनेनाध्यवसायेन निष्फलेन विमोहित: ।<br>तत्किंचनापि नैवास्ति नात्मात्मानं करोति यत् ॥१७१॥<br>(<font color=DarkSlateGray>हिंदी--दोहा</font>)<br>निष्फल अध्यवसान में, मोहित हो यह जीव ।<br>सर्वरूप निज को करे, जाने सब निजरूप ॥१७१॥<br>इस निष्फल अध्यवसाय से मोहित होता हुआ यह आत्मा अपने को सर्वरूप करता है । ऐसा कुछ भी नहीं, जिस रूप यह अपने को न करता हो ।</p></font></td>
    <td id=gatha278-279-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>दुक्खिदसुहिदे जीवे करेमि बंधेमि तह विमोचेमि</b> मैं इन जीवों को दुखी या सुखी कर रहा हैं, बांध रहा हूँ या छुडा रहा हूँ । <b>जा एसा मूढमदी णिरत्थया सा हु दे मिच्छा</b> यह जो तेरी बुद्धि है वह निरर्थक है, कोई भी प्रयोजन सिद्ध करने वाली नहीं है, यह स्पष्ट है इसलिये यह मिथ्या है, झूठी है व्यर्थ है । क्योंकि जब तक उन जीवों को साता-वेदनीय तथा असाता-वेदनीय का उदय न हो तब तक तेरे विचार मात्र से उनको सुख या दु:ख नहीं हो सकता है । इसी प्रकार जब तक उनका अपना विचार अशुद्ध या शुद्ध न हो तब तक तेरे विचार मात्र से उनका बँध जाना और मुक्त हो जाना नहीं हो सकता है ॥२७८॥</p><br><p>इस पर शिष्य प्रश्न करता है अध्यवसान क्रियाकारी क्यों नहीं है ?</p><br><p><b>अज्झवसाणणिमित्तं जीवा बज्झंति कम्मणा जदि हि</b> जब कि सब ही संसारी जीव अपने में होने वाले मिथ्यात्व या रागादि अध्यवसान का निमित्त लेकर ही नवीन कर्म के बंध से जकड़ लिये जाते हैं -- ऐसा ही नियम है <b>मुच्चंति मोक्खमग्गे ठिदा य ते</b> शुद्धात्मा के समीचीन श्रद्धान, ज्ञान, चारित्र रूप निश्चय-रत्नत्रय ही है लक्षण जिसका, उस मोक्षमार्ग में स्थित होने पर अर्थात आत्म-ध्यान में तल्लीन होकर मुक्त हो सकते हैं तब <b>किं करेसि तुमं</b> हे दुरात्मन् ! तू वहाँ क्या कर सकता है ? कुछ भी नहीं, अपितु तेरा विचार व्यर्थ ही ठहरता है ॥२७९॥</p></font></td>
      </tbody></table></div>
</body>
</html>
