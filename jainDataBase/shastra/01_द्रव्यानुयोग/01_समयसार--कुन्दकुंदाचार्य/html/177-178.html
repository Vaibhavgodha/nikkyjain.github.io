<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='176.html'><img src='../../../../../images/common/prev.jpg' id=next height=50 width=50/></a>
      <a href='179.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब पूछते हैं कि ज्ञानी निरास्रव किस तरह है ? उसके उत्तर में गाथा कहते हैं --</font></div>
    <h3 class=mainTitle align=center><font color=maroon> ﻿चउविह अणेयभेयं बंधंते णाणदंसणगुणेहिं (१७०)<br>समए समए जम्हा तेण अबंधो ति णाणी दु ॥१७७॥<br>जम्हा दु जहण्णादो णाणगुणादो पुणो वि परिणमदि (१७१)<br>अण्णत्तं णाणगुणो तेण दु सो बंधगो भणिदो ॥१७८॥<br> </font></h3>
  <div class=bottomContainer id=bottomTxt121 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जम्हा]</b> जिस कारण <b>[चउविह]</b> चार प्रकार के (<font color=DarkSlateGray>आस्रव याने मिथ्यात्व, अविरमण, कषाय व योग</font>) <b>[णाणदंसणगुणेहिं]</b> ज्ञान दर्शन गुणों के द्वारा <b>[समए समए]</b> समय-समय पर <b>[अणेयभेयं]</b> अनेक भेद के कर्मों को <b>[बंधंते]</b> बाँधते हैं <b>[तेण]</b> इस कारण <b>[णाणी दु]</b> ज्ञानी तो <b>[अबंधो ति]</b> अबंध-रूप है ऐसा जानना चाहिये । <b>[पुणो वि]</b> फिर भी <b>[जम्हा दु]</b> जिस कारण <b>[णाणगुणादो]</b> ज्ञान-गुण <b>[जहण्णादो]</b> जघन्य ज्ञानगुण के कारण <b>[अण्णत्तं]</b> अन्य रूप <b>[परिणमदि]</b> परिणमन करता है <b>[तेण दु]</b> इसी कारण <b>[णाणगुणो सो]</b> वह ज्ञान-गुण <b>[बंधगो भणिदो]</b> कर्म का बंधक कहा गया है।<br></div>
    <div class=tikaTopContainer><b><br> टीका : 
    <span id=teeka0 class=gatha177-178 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha177-178 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha177-178-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿चतुर्विधा अनेकभेदं बध्नंति ज्ञानदर्शनगुणाभ्याम्<br>समये समये यस्मात् तेनाबंध इति ज्ञानी तु ॥१७०॥<br>यस्मात्तु जघन्यात् ज्ञानगुणात् पुनरपि परिणमते<br>अन्यत्वं ज्ञानगुण: तेन तु स बंधको भणित: ॥१७१॥<br><br>ज्ञानी हि तावदास्रवभावभावनाभिप्रायाभावान्निरास्रव एव । यत्तु तस्यापि द्रव्यप्रत्यया: प्रति-समयमनेकप्रकारं पुद्‌गलकर्म बध्नंति, तत्र ज्ञानगुणपरिणाम एव हेतु: ।<br>कथं ज्ञानगुणपरिणामो बंधहेतुरिति चेत्‌  ज्ञानगुणस्य हि यावज्जघन्यो भाव: तावत्‌ तस्यान्तर्मुहूर्तविपरिणामित्वात्‌ पुन: पुनरन्यतयास्ति परिणाम: । स तु यथाख्यातचारित्रावस्थाया अधस्तादवश्यंभाविरागसद्भावात्‌ बंधहेतुरेव स्यात्‌ ॥१७०-१७१ ॥<br><br>एवं सति कथं ज्ञानी निरास्रव इति चेत्‌ </font></span><br></font></b><br><br><font color=darkBlue><div class=teekaPadya align=center>प्रतिसमय विध-विध कर्म को सब ज्ञान-दर्शन गुणों से<br>बाँधे चतुर्विध प्रत्यय ही ज्ञानी अबंधक इसलिए ॥१७०॥<br>ज्ञानगुण का परिणमन जब हो जघन्यहि रूप में<br>अन्यत्व में परिणमे तब इसलिए ही बंधक कहा ॥१७१॥</div><br><p>ज्ञानी तो आस्रव-भाव की भावना के अभिप्राय के अभाव से निरास्रव ही है, किन्तु उस ज्ञानी के भी द्रव्यास्रव प्रति समय अनेक प्रकार के पुद्गल-कर्म को बाँधता है, सो उसमें ज्ञानगुण का परिणमन ही कारण है । </p><br><p>ज्ञान-गुण का जब तक जघन्य भाव है याने क्षयोपशम-रूप भाव है, तब तक ज्ञान अंतमुहूर्त विपरिणामी होने से बार बार अन्य प्रकार परिणमन करता है । सो वह यथाख्यात चारित्र अवस्था से नीचे अवश्यंभावी राग का सद्भाव होने से बंध का कारण ही है ।</p></font></td>
    <td id=gatha177-178-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿आगे कहते है कि ज्ञानी जीव आस्रव रहित किस प्रकार होता है --</p><br><p><b>[चउविह अणेयभेयं बंधंते णाणदंसणगुणेहिं]</b> यहाँ पर 'चहुविह' यह शब्द बहुवचन है फिर ह्रस्वान्त पाठ है क्योंकि प्राकृत के व्याकरण के अनुसार ऐसा होता है । मिथ्यात्वादिरूप चार प्रकार के मूल प्रत्यय हैं, वे ज्ञानावरणादि के भेद से अनेक प्रकार के ज्ञान और दर्शन गुण के द्वारा बंध को करने वाले हैं । यदि यहाँ कोई शंका करे कि ज्ञान-गुण और दर्शन-गुण तो आत्मा के गुण हैं, अत: वे बन्ध के कारण कैसे हो सकते हैं ? उसका समाधान करते हैं कि उदय में आये हुए मिथ्यात्वादि द्रव्य प्रत्यय आत्मा के ज्ञान और दर्शन गुण को रागादिमय अज्ञानभाव के रूप में परिणमा देते है । उस समय वह अज्ञानभाव में परिणत हुआ ज्ञान और दर्शन बंध का कारण होता है । वास्तव में वह रागादिरूप अज्ञानभाव में परिणत हुआ ज्ञान और दर्शन अज्ञान कहलाता है । इसलिए कुछ लोग 'अण्णाणदंसणगुणेहिं' ऐसा पाठान्तर करके पढ़ते हैं । <b>[समये समये जम्हा तेण अबंधुत्ति णाणी दु]</b> जबकि ज्ञान और दर्शन गुण को रागादिमय अज्ञान में परिणत करके मिथ्यात्वादि प्रत्यय ही नूतन कर्म-बन्ध करते हैं । इसलिए भेद-ज्ञानी जीव बन्धक नहीं होता, किन्तु ज्ञान और दर्शन का रंजक -- राग-कारक होने से उपर्युक्त प्रत्यय ही बंधक होते हैं । इस प्रकार से ज्ञानी जीव का निरास्रवत्व सिद्ध हो जाता है ॥१७७॥</p><br><p>अब ज्ञान-गुण का परिणमन भी बंध का कारण कैसे होता है सो बतलाते हैं --</p><br><p><b>[जम्हा दु जहण्णादो णाणगुणादो पुणो वि परिणमदि अण्णत्तं णाणगुणो]</b> क्योंकि स्पष्टतया यथाख्यात-चारित्र से पूर्व-अवस्था का ज्ञान जघन्य अर्थात हीनदशावाला--कषायसहित-वृत्तिवाला होता है इसलिए ज्ञान-गुण की जघन्यता के कारण से यह जीव अन्तर्मुहूर्त के पीछे निर्विकल्प-समाधि में ठहर नहीं सकता है, इसलिए वह जीव का ज्ञान-गुण अन्यरूपता को सविकल्परूप-पर्यायांतर को स्वीकार करता है । <b>[तेण दु सो बंधगो भणिदो]</b> उस विकल्प-सहित कषाय-भाव के कारण वह गुण नूतन-बंध करने वाला होता है । अथवा इस गाथा का इस प्रकार भी अर्थ लिया जा सकता है कि जघन्य से अर्थात् मिथ्यादृष्टि के ज्ञान-गुण से काल-लब्धि के द्वारा सम्यक्त्व प्राप्त होने पर वह ज्ञान मिथ्यापने को त्यागकर अन्यपने को अर्थात सम्यग्ज्ञानपने को प्राप्त कर लेता है । <b>[तेण दु सो बंधगो भणिदो]</b> इसलिए वह ज्ञान-गुण अथवा ज्ञान-गुण के स्वरूप में परिणत जीव अबन्धक कहा जाता है ॥१७८॥</p></font></td>
      </tbody></table></div>
</body>
</html>
