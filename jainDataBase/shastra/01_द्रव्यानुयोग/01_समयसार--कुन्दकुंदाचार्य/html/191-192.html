<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='188-190.html'><img src='../../../../../images/common/prev.jpg' id=next height=50 width=50/></a>
      <a href='193.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब प्रश्न होता है कि भेद-विज्ञान से ही कैसे शुद्धात्मा की प्राप्ति होती है ? इसका उत्तर गाथा में कहते हैं --</font></div>
    <h3 class=mainTitle align=center><font color=maroon> ﻿जह कणयमग्गितवियं पि कणयभावं ण तं परिच्चयदि (१८४)<br>तह कम्मोदयतविदो ण जहदि णाणी दु णाणित्तं ॥१९१॥<br>एवं जाणदि णाणी अण्णाणी मुणदि रागमेवादं (१८५)<br>अण्णाणतमोच्छण्णो आदसहावं अयाणंतो ॥१९२॥<br> </font></h3>
  <div class=bottomContainer id=bottomTxt127 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जह]</b> जैसे <b>[कणयमग्गितवियं पि]</b> सुवर्ण अग्नि से तप्त हुआ भी <b>[तं]</b> अपने <b>[कणयभावं]</b> सुवर्णपने को <b>[ण परिच्चयदि]</b> नहीं छोड़ता <b>[तह]</b> उसी तरह <b>[णाणी]</b> ज्ञानी <b>[कम्मोदयतविदो]</b> कर्मों के उदय से तप्त हुआ भी <b>[णाणित्तं]</b> ज्ञानीपने के स्वभाव को <b>[ण जहदि]</b> नहीं छोड़ता <b>[एवं]</b> इस तरह <b>[णाणी जाणदि]</b> ज्ञानी जानता है और <b>[अण्णाणी]</b> अज्ञानी <b>[अण्णाणतमोच्छण्णो]</b> अज्ञानरूप अंधकार से व्याप्त होता हुआ <b>[आदसहावं]</b> आत्मा के स्वभाव को <b>[अयाणंतो]</b> नहीं जानता हुआ <b>[रागमेवादं मुणदि]</b> राग को ही आत्मा मानता है ।<br></div>
    <div class=tikaTopContainer><b><br> टीका : 
    <span id=teeka0 class=gatha191-192 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha191-192 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha191-192-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यथा कनकमग्नितप्तमपि कनकभावं न तं परित्यजति<br>तथा कर्मोदयतप्तो न जहाति ज्ञानी तु ज्ञानित्वम् ॥१८४॥<br>एवं जानाति ज्ञानी अज्ञानी मनुते रागमेवात्मानम्<br>अज्ञानतमोऽवच्छन्न: आत्मस्वभावमजानन् ॥१८५॥<br><br>यतो यस्यैव यथोदितं भेदविज्ञानमस्ति स एव तत्सद्भावात्‌ ज्ञानी सन्नेवं जानाति । यथा प्रचंड-पावकप्रतप्तमपि सुवर्णं न सुवर्णत्वमपोहति तथा प्रचंडकर्मविपाकोपष्टब्धमपि ज्ञानं न ज्ञानत्वम -पोहति, कारणसहस्रेणापि स्वभावस्यापोढुमशक्यत्वात्‌; तदपोहे तन्मात्रस्य वस्तुन एवोच्छेदात्‌ ।<br>न चास्ति वस्तूच्छेद:, सतो नाशासंभवात्‌ । एवं जानंश्च कर्माकांतोऽपि न रज्यते न द्वेष्टि न मुह्यति, किंतु शुद्धमात्मानमेवोपलभते ।<br>यस्य तु यथोदितं भेदविज्ञानं नास्ति स तदभावादज्ञानी सन्नज्ञानतमसाच्छन्नतया चैतन्यचमत्कार-मात्रमात्मस्वभावमजानन्‌ रागमेवात्मानं मन्यमानो रज्यते द्वेष्टि मुह्यति च, न जातु शुद्धमात्मानमुप-लभते । ततो भेदविज्ञानादेव शुद्धात्मोपलंभ: ॥१८४-१८५ ॥</font></span><br></font></b><br><br><font color=darkBlue><div class=teekaPadya align=center>ज्यों अग्नि से संतप्त सोना स्वर्णभाव नहीं तजे<br>त्यों कर्म से संतप्त ज्ञानी ज्ञानभाव नहीं तजे ॥१८४॥<br>जानता यह ज्ञानि पर अज्ञानतम आछन्न जो<br>वे आतमा जानें न मानें राग को ही आतमा ॥१८५॥</div><br><p>जिसके यथोदित भेद-विज्ञान है, वही उस भेद-ज्ञान के सद्भाव से ज्ञानी होता हुआ ऐसा जानता है । जैसे प्रचंड अग्नि से तपाया हुआ भी सुवर्ण अपने सुवर्णपने को नहीं छोड़ता उसी तरह तीव्र-कर्म के उदय से घिरा हुआ भी ज्ञानी अपने ज्ञानपने को नहीं छोड़ता, क्योंकि जो जिसका स्वभाव है वह हजारों कारण मिलने पर भी अपने स्वभाव को छोड़ने के लिये असमर्थ है । क्योंकि उसके छोड़ने पर उस स्वभाव-मात्र वस्तु का ही अभाव हो जायगा, परन्तु वस्तु का अभाव होता नहीं, क्योंकि सत्ता का नाश होना असंभव है । ऐसा जानता हुआ ज्ञानी कर्मों से व्याप्त हुआ भी राग-रूप, द्वेष-रूप और मोह-रूप नहीं होता । किन्तु वह तो एक शुद्ध आत्मा को ही प्राप्त करता है। परंतु जिसके यथोदित भेदविज्ञान नहीं है, वह उस भेद-विज्ञान के अभाव से अज्ञानी हुआ अज्ञान-रूप अंधकार से आच्छादित होने के कारण चैतन्य-चमत्कार मात्र आत्मा के स्वभाव को नहीं जानता हुआ राग-स्वरूप ही आत्मा को मानता हुआ रागी होता है, द्वेषी होता है, मोही होता है, परंतु शुद्ध आत्मा को कभी नहीं पाता । इससे सिद्ध हुआ कि भेद-विज्ञान से ही शुद्ध आत्मा की प्राप्ति है ।</p></font></td>
    <td id=gatha191-192-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿आगे भेद-विज्ञान से ही शुद्धात्मा की समुपलब्धि कैसे होती है, सो बतलाते हैं --</p><br><p><b>जह कणयमग्गितवियं पि कणयभावं ण तं परिच्चयदि</b> जिस प्रकार अग्नि से तपाया हुआ भी स्वर्ण अपने स्वर्णपने को नहीं छोड़ता है । <b>तह कम्मोदयतविदो ण जहदि णाणी दु णाणित्तं</b> वैसे ही तीव्र परीषह या उपसर्गरूप घोर कर्म के उदय से सताया हुआ भी अभेद-रत्नत्रय ही है लक्षण जिसका ऐसे, भेद-ज्ञान का धारी जीव राग-द्वेष और मोह रूप परिणामों को न होने देने में तत्पर होता हुआ पाण्डव और गजकुमार के समान अपने शुद्धात्मा के संवेदन रूप ज्ञानीपने को नहीं त्यागता है । <b>एवं जाणदि णाणी</b> अपितु वह वीतराग स्व-संवेदन स्वरूप भेद-ज्ञान वाला जीव तो पूर्व प्रकार से समाधिस्थ हुआ अपने शुद्धात्मा के स्वरूप को जानता ही रहता है, उसी पर जमा रहता है । <b> अण्णाणी मुणदि रागमेवादं</b> किन्तु अज्ञानी जीव को पूर्वोक्त भेद-ज्ञान नहीं होता, इसलिये वह अपने आपको मिथ्यात्व और रागादिरूप ही मानता और जानता रहता है, <b>अण्णाणतमोच्छण्णो</b> क्योंकि वह अज्ञानरूप अन्धकार से ढंका हुआ है । <b>आदसहावं अयाणंतो</b> और विकल्प-रहित समाधि के न होने से विकारों से वर्णित परम चैतन्य-चमत्कार ही है लक्षण जिसका ऐसे शुद्ध -आत्मा को नहीं जान पाता है, उसका अनुभव नहीं कर पाता ॥१९१-१९२॥</p><br><p>इस प्रकार भेद-ज्ञान से ही शुद्धात्मा की समुपलब्धि कैसे हो जाती है, इस प्रश्न के उत्तर में ये दो गाथायें कहीं गई हैं </p></font></td>
      </tbody></table></div>
</body>
</html>
