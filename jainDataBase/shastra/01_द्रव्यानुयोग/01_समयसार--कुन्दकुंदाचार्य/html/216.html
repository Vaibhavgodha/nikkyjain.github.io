<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='215.html'><img src='../../../../../images/common/prev.jpg' id=next height=50 width=50/></a>
      <a href='217.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿वह परामात्म-पद क्या है ? इसका समाधान आचार्य करते हैं --</font></div>
    <h3 class=mainTitle align=center><font color=maroon> ﻿आदह्मि दव्वभावे अपदे मोत्तूण गिण्ह तह णियदं (२०३)<br>थिरमेगमिमं भावं उवलब्भंतं सहावेण ॥२१६॥<br> </font></h3>
  <div class=bottomContainer id=bottomTxt145 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[आदह्मि]</b> आत्मा में <b>[अपदे]</b> अपदरूप <b>[दव्वभावे]</b> द्रव्य-भाव-रूप सभी भावों को <b>[मोत्तूण]</b> छोड़कर <b>[णियदं]</b> निश्चित <b>[थिरमेगम्]</b> स्थिर, एक <b>[तह]</b> व <b>[उवलब्भंतं सहावेण]</b> स्वभाव से ही ग्रहण किये जाने वाले <b>[इमं]</b> इस प्रत्यक्ष अनुभव-गोचर <b>[भावं]</b> चैतन्य-मात्र भाव को हे भव्य! तू <b>[गिण्ह]</b> ग्रहण कर, वही तेरा पद है ।<br></div>
    <div class=tikaTopContainer><b><br> टीका : 
    <span id=teeka0 class=gatha216 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha216 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha216-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿आत्मनि द्रव्यभावानपादानि मुक्त्वा गृहाण तथा नियतम्<br>स्थिरमेकमिमं भावमुपलभ्यमानं स्वभावेन ॥२०३॥<br><br>इह खलु भगवत्यात्मनि बहूनां द्रव्यभावानां मध्ये ये किल अतत्स्वभावेनोपलभ्यमाना:, अनियतत्वावस्था:, अनेके, क्षणिका:, व्यभिचारिणो भावा:; ते सर्वेऽपि स्वयमस्थायित्वेन स्थातु:<br>स्थानं भवितुमशक्यत्वात्‌ अपदभूता: । यस्तु तत्स्वभावेनोपलभ्यमान:, नियतत्वावस्थ:, एक: नित्य:, अव्यभिचारी भाव:, स एक एव स्वयं स्थायित्वेन स्थातु: स्थानं भवितुं शक्यत्वात्‌ पदभूत: ।<br>तत: सर्वानेवास्थायिभावान्‌ मुक्त्वा स्थायिभावभूतं परमार्थरसतया स्वदमानं ज्ञानमेकमेवेदं स्वाद्यम्‌ ॥२०३॥</font></span><br></font></b><br><br><font color=darkBlue><div class=teekaPadya align=center>स्वानुभूतिगम्य है जो नियत थिर निजभाव ही<br>अपद पद सब छोड़ ग्रह वह एक नित्यस्वभाव ही ॥२०३॥</div><br><p>वास्तव में इस भगवान् आत्मा में जो द्रव्य-भाव-रूप बहुत भावों में से आत्मा के स्वभाव से रहित रूपसे उपलभ्यमान, अनिश्चित अवस्थारूप, अनेक, क्षणिक व्यभिचारी भाव हैं, वे सभी स्वयं अस्थायी होने से ठहरने वाले आत्मा के ठहरने का स्थान होने के लिये अशक्य होने के कारण अपद-स्वरूप हैं और जो भाव आत्म-स्वभाव से ग्रहण में आने वाला, निश्चित अवस्थारूप एक, नित्य अव्यभिचारी है ऐसा एक चैतन्यमात्र ज्ञान भाव स्वयं स्थायी भाव-स्वरूप होने के कारण स्थित होने वाले आत्मा के ठहरने का स्थान होने से पदभूत है । इस कारण सभी अस्थायी भावों को छोड़कर स्थायीभूत परमार्थ-रस-रूप से स्वाद में आता हुआ यह ज्ञान ही एक आस्वादन करने योग्य है ।</p><br><p>(<font color=DarkSlateGray>कलश--अनुष्टुभ्</font>)<br>एकमेव हि तत्स्वाद्यं विपदामपदं पदम् ।<br>अपदान्येव भासन्ते पादान्यन्यानि यत्पुर: ॥१३९॥<br>(<font color=DarkSlateGray>हिंदी--हरिगीत</font>)<br>अरे जिसके सामने हों सभी पद भासित अपद ।<br>सब आपदाओं से रहित आराध्य है वह ज्ञानपद ॥१३९॥<br>जिसके सामने सभी अन्य पद अपद भासित होते हैं, विपत्तियों का अपदभूत एवं एक ज्ञानभावरूप वह पद ही आस्वादन करने के योग्य है ।</p><br><p>(<font color=DarkSlateGray>कलश--शार्दूलविक्रीडित</font>)<br>एकज्ञायकभावनिर्भरमहास्वादं समासादयन्<br>स्वादं द्वन्द्वमयं विधातुसह: स्वां वस्तुवृत्तिं विदन् ।<br></p><br><p>आत्मात्मानुभवानुभावविवशो भ्रश्यद्विशेषोदयं<br>सामान्यं कलयन् किलैष सकलं ज्ञानं नयत्येकताम् ॥१४०॥<br>(<font color=DarkSlateGray>हिंदी--हरिगीत</font>)<br>उस ज्ञान के आस्वाद में ही नित रमे जो आतमा ।<br>अर द्वन्द्वमय आस्वाद में असमर्थ है जो आतमा ॥<br>आत्मानुभव के स्वाद में ही मगन है जो आतमा ।<br>सामान्य में एकत्व को धारण करे वह आतमा ॥१४०॥<br>द्वन्द्वमय स्वाद के लेने में असमर्थ एक ज्ञायक-भाव से भरे हुए महा-स्वाद को लेता हुआ तथा आत्मानुभव के अनुभाव से विवश निज वस्तु-वृत्ति को जानता हुआ यह आत्मा ज्ञान के विशेषों के उदय को गौण करता हुआ और मात्र सामान्य-ज्ञान का अभ्यास करता हुआ सकल ज्ञान को एकत्व में लाता है, एक रूप में प्राप्त करता है ।</p></font></td>
    <td id=gatha216-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>आदह्मि दव्वभावे अपदे मोत्तूण</b> अधिकरण-भूत आत्म-द्रव्य में द्रव्य-कर्म और भाव-कर्म हैं उनको विनाश होने वाले, अस्थिर जानकर छोड़ दे । <b>गिण्ह तह णियदं थिरमेगमिमं भावं उवलब्भंतं सहावेण</b> और हे भव्य ! तू अपने स्वभाव को ग्रहण कर जो कि तेरा स्वभाव निश्चित है, सदा एक सा रहनेवाला है, पर की सहायता से रहित है और स्पष्ट रूप से तेरे अनुभव में आने वाला है । अर्थात् परमोत्कृष्ट आत्म-सम्बन्ध-सुख का संवेदन ही है स्वरूप जिसका ऐसे स्वसंवेदन-ज्ञानस्वभाव के द्वारा जाना जाता है ॥२१६॥</p></font></td>
      </tbody></table></div>
</body>
</html>
