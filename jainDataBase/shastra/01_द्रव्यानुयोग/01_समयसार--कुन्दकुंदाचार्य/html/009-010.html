<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='008.html'><img src='../../../../../images/common/prev.jpg' id=next height=50 width=50/></a>
      <a href='011.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब जैसा पूर्व गाथा में कहा गया है की व्यवहार-नय के द्वारा ही परमार्थ को जाना जा सकता है उसी अर्थ को दृढ़ करने के लिए कहते हैं --</font></div>
    <h3 class=mainTitle align=center><font color=maroon> ﻿जो हि सुदेणहिगच्छदि अप्पाणमिणं तु केवलं सुद्धं<br>तं सुदकेवलिमिसिणो भणंति लोयप्पदीवयरा ॥९॥<br>जो सुदणाणं सव्वं जाणदि सुदकेवलिं तमाहु जिणा<br>णाणं अप्पा सव्वं जम्हा सुदकेवली तम्हा ॥१०॥<br> </font></h3>
  <div class=bottomContainer id=bottomTxt11 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जो]</b> जो जीव <b>[हि]</b> निश्चय से केवल <b>[शुद्धम्]</b> राग द्वेष रहित <b>[अप्पमिणंतु]</b> इस अनुभव गोचर आत्मा को <b>[सुएण]</b> श्रुतज्ञान के <b>[हिगच्छइ]</b> सम्मुख होता हुआ जानते हैं, <b>[तं]</b> उसे <b>[लोएप्पईवयरा]</b> लोक के प्रकाशक <b>[मसिणो]</b> ऋषिगण <b>[सुकेवलिम्]</b> (<font color=DarkSlateGray>निश्चय</font>) श्रुतकेवली <b>[भणन्ति]</b> कहते हैं और <b>[यो]</b> जो <b>[सुयणाणं]</b> सर्वश्रुतज्ञान को <b>[जाणइ]</b> जानते हैं, <b>[तमजिणा]</b> उन्हें जिनदेव <b>[सुयकेवलिं]</b> (<font color=DarkSlateGray>व्यवहार</font>) श्रुतकेवली <b>[आहू]</b> कहते हैं; <b>[जम्हा]</b> क्योंकि <b>[सव्वं]</b> सब <b>[णाणं]</b> ज्ञान <b>[अप्पा]</b> आत्मा ही है <b>[तम्हा]</b> इसलिए वह <b>[सुदकेवली]</b> है ।<br></div>
    <div class=tikaTopContainer><b><br> टीका : 
    <span id=teeka0 class=gatha009-010 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha009-010 style="color: darkGreen;">&nbsp;&nbsp;जयसेनाचार्य</span>
    <span id=teeka2 class=gatha009-010 style="color: darkGreen;">&nbsp;&nbsp;notes</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha009-010-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यो हि श्रुतेनाभिगच्छति आत्मानमिमं तु केवलं शुद्धम्<br>तं श्रुतकेवलिनमृषयो भणंति लोकप्रदीपकरा: ॥९॥<br>य: श्रुतज्ञानं सर्वं जानाति श्रुतकेवलिनं तमाहुर्जिना:<br>ज्ञानमात्मा सर्वं यस्माच्छुतकेवली तस्मात् ॥१०॥<br><br>य: श्रुतेन केवलं शुद्धमात्मानं जानाति स श्रुतकेवलीति तावत्परमार्थो, य: श्रुतज्ञानं सर्वं जानाति स श्रुतकेवलीति तु व्यवहार: ।<br>तदत्र सर्वमेव तावत्‌ ज्ञानं निरूप्यमाणं किमात्मा किमनात्मा? न तावदनात्मा समस्तस्याप्य-नात्मनश्चेतनेतरपदार्थपंचतयस्य ज्ञानतादात्म्यानुपपत्ते: । ततो गत्यंतराभावात्‌ ज्ञानमात्मेत्यायाति । अत: श्रुतज्ञानमप्यात्मैव स्यात्‌ । एवं सति य: आत्मानं जानाति स श्रुतकेवलीत्यायाति, स तु<br>परमार्थ एव । एवं ज्ञानज्ञानिनोर्भेदेन व्यपदिशता व्यवहारेणापि परमार्थमात्रमेव प्रतिपाद्यते, न किंचिदप्यतिरिक्तम्‌ ।<br>अथ च य: श्रुतेन केवलं शुद्धमात्मानं जानाति स श्रुतकेवलीति परमार्थस्य प्रतिपादयितुमशक्य- त्वाद्य: श्रुतज्ञानं सर्वं जानाति स श्रुतकेवलीति व्यवहार: परमार्थप्रतिपादकत्वेनात्मानं प्रतिष्ठा-पयति ॥९-१०॥<br><br>कुतो व्यवहारनयो नानुसर्त्तव्य इति चेत्‌ </font></span><br></font></b><br><br><font color=darkBlue><div class=teekaPadya align=center>श्रुतज्ञान से जो जानते हैं शुद्ध केवल आतमा<br>श्रुतकेवली उनको कहें ऋषिगण प्रकाशक लोक के ॥९॥<br>जो सर्वश्रुत को जानते उनको कहें श्रुतकेवली<br>सब ज्ञान ही है आतमा बस इसलिए श्रुतकेवली ॥१०॥</div><br><p>जो श्रुत-ज्ञान के बल से केवल शुद्ध आत्मा को जानते हैं, वे श्रुत-केवली हैं - यह परमार्थ कथन है और जो सर्व-श्रुतज्ञान को जानते हैं, वे श्रुत-केवली हैं - यह व्यवहार कथन है ।</p><br><p>अब यहाँ विचार करते हैं कि उपर्युक्त सर्वज्ञान आत्मा है कि अनात्मा ? अनात्मा कहना तो ठीक नहीं है; क्योंकि जड़ अनात्मा तो आकाशादि पाँच द्रव्य हैं, किन्तु उनका ज्ञान के साथ तादात्म्य नहीं है । अत: अन्य उपाय का अभाव होने से ज्ञान आत्मा ही है - यही सिद्ध होता है; इसलिए यह सहज ही सिद्ध हो गया कि सर्व-श्रुतज्ञान भी आत्मा ही है । ऐसा सिद्ध होने पर पारमार्थिक तथ्य सहज ही फलित हो गया कि जो आत्मा को जानता है, वही श्रुत-केवली है । इसप्रकार ज्ञान और ज्ञानी के भेद से कथन करनेवाला जो व्यवहार-नय है, उससे भी मात्र परमार्थ ही कहा जाता है, अन्य कुछ नहीं ।</p><br><p>'जो श्रुत से केवल शुद्ध आत्मा को जानते हैं, वे श्रुत-केवली हैं' - इस परमार्थ का प्रतिपादन अशक्य होने से 'जो सर्व-श्रुत को जानते हैं, वे श्रुत-केवली हैं' - ऐसा व्यवहार-कथन परमार्थ का ही प्रतिपादक होने से अपने को दृढ़ता-पूर्वक स्थापित करता है ।</p></font></td>
    <td id=gatha009-010-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जो हि सुदेणहिगच्छदि]</b> जो जीव कर्ता करणता को प्राप्त हुए निर्विकल्प-समाधि-रूप स्वसंवेदन-ज्ञानात्मक भाव-श्रुत के द्वारा पूर्णरूप से अपने अनुभव में लाता है <b>[इणं अप्पाणम]</b> इस प्रत्यक्षीभूत अपने आपकी आत्मा को, <b>[केवलं]</b> सहाय रहित, <b>[सुद्धं]</b> रागादि से रहित अनुभव में लाता है, <b>[तं सुदकेवलि]</b> उस पुरुष को निश्चय-श्रुत-केवली <b>[भणंति]</b> कहते हैं । कौन कहते हैं ? <b>[लोगप्प-दीवयरा इसिणो]</b> लोकालोक के प्रकाशक परम-ऋषि कहते हैं । </p><br><p>इस प्रकार इस गाथा के द्वारा निश्चय श्रुत-केवली का लक्षण कहा गया । </p><br><p><b>[जो सुदणाणं]</b> किन्तु जो पुरुष द्वादशांग-द्रव्य-श्रुत-ज्ञान को <b>[सव्वं]</b> परिपूर्ण रूप <b>[जाणदि]</b> जानता है <b>[तं]</b> उसे <b>[जिणा]</b> जिन-भगवान् <b>[सुदकेवलिं आहु]</b> द्रव्य-श्रुतकेवली कहते हैं । <b>[जम्हा]</b> क्योंकि <b>[सुदणाणं]</b> द्रव्य-श्रुत के आधार से उत्पन्न हुआ जो भाव श्रुतज्ञान है वह <b>[आद]</b> आत्मा ही है <b>[सव्वं]</b> जो कि आत्मा की संवित्ति को विषय करने वाला और पर की परिछित्ति को विषय करने वाला होता है, <b>[तम्हा]</b> इसलिए <b>[सुदकेवली]</b> वह द्रव्य-श्रुतकेवली होता है । </p><br><p>इसका अभिप्राय यह हुआ कि जो भावश्रुत रूप स्वसंवेदन ज्ञान के द्वारा केवल अपनी शुद्ध आत्मा को जानता है वह निश्चय-श्रुत-केवली होता है किन्तु जो अपनी शुद्ध आत्मा का अनुभव नहीं कर रहा है, न उसकी भावना कर रहा है, केवल बहिर्विषयक द्रव्यश्रुत के विषयभूत पदार्थों को जानता, वह व्यवहार-श्रुत-केवली होता है ।</p><br><p><b><font color=red>प्रश्न – स्वसंवेदन ज्ञान के बल से इस काल में भी श्रुत-केवली हो सकते हैं, ऐसा समझना चाहिए क्या ? </p><br><p></font><font color=darkGreen>समाधान –</font></b> यह है कि नहीं हो सकता, क्योंकि जैसा शुक्ल-ध्यानात्मक स्वसंवेदनज्ञान पूर्व-पुरुषों को होता था वैसा इस समय नहीं होता, किन्तु इस समय तो यथायोग्य धर्म-ध्यान होता है । इस प्रकार निश्चय और व्यवहार-श्रुत-केवली का व्याख्यान करने वाली दो गाथाओं के द्वारा तृतीय स्थल पूर्ण हुआ ।</p><br><p>अब गाथा के पूर्वार्द्ध से भेद-रत्नत्रय की भावना और उतरार्द्ध से अभेद-रत्नत्रय की भावना का वर्णन करते हैं --</p></font></td>
    <td id=gatha009-010-teeka2><b><font color=darkGreen>notes </font></b><br><br><font color=darkBlue><p>﻿जो हि सुदेण विजाणादि अप्पाणं जाणगं सहावेण (<font color=DarkSlateGray>३३</font>)</p><br><p>तं सुदकेवलिमिसिणो भणंति लोयप्पदीवयरा ॥प्र.सा.३४॥</p><br><p><b>[यः हि]</b> जो वास्तव में <b>[श्रुतेन]</b> श्रुतज्ञान के द्वारा <b>[स्वभावेन ज्ञायकं]</b> स्वभाव से ज्ञायक (<font color=DarkSlateGray>अर्थात् ज्ञायक-स्वभाव</font>) <b>[आत्मानं]</b> आत्मा को <b>[विजानाति]</b> जानता है <b>[तं]</b> उसे <b>[लोकप्रदीपकरा:]</b> लोक के प्रकाशक <b>[ऋषय:]</b> ऋषीश्वरगण <b>[श्रुतकेवलिन भणन्ति]</b> श्रुतकेवली कहते हैं ॥३३॥</p></font></td>
      </tbody></table></div>
</body>
</html>
