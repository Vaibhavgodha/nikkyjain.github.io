<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='068-069.html'><img src='../../../../../images/common/prev.jpg' id=next height=50 width=50/></a>
      <a href='072.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब यह सिद्ध हुआ कि बादर-सूक्ष्म एकेन्द्रिय से संज्ञी-पञ्चेन्द्रिय पर्यन्त चौदह जीव-स्थान शुद्ध-निश्चय-नय से जीव-स्वरूप नहीं हैं, उसी तरह देहगत वर्णादि भी जीव के स्वरूप नहीं हैं ऐसा कहते हैं --</font></div>
    <h3 class=mainTitle align=center><font color=maroon> ﻿एक्कं च दोण्णि तिप्णि य चत्तारि य पंच इन्दिया जीवा (६५)<br>बादरपज्जत्तिदरा        पयडीओ       णामकम्मस्स ॥७०॥<br>एदाहि य णिव्वत्ता  जीवट्ठाणा उ करणभूदाहिं (६६)<br>पयडीहिं पोग्गलमइहिं ताहिं कहं भण्णदे जीवो ॥७१॥<br> </font></h3>
  <div class=bottomContainer id=bottomTxt51 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[﻿एक्कं च]</b> एकेन्द्रिय, <b>[दोण्णि]</b> द्वीन्द्रिय, <b>[तिप्णि य]</b> और त्रीन्द्रिय, <b>[चत्तारि य]</b> चतुरिन्द्रिय, और <b>[पंच इन्दिया]</b> पन्चेन्द्रिय, <b>[बादरपज्जत्तिदरा]</b> बादर, सूक्ष्म, पर्याप्त और अपर्याप्त <b>[जीवा]</b> जीव ये <b>[णामकम्मस्स]</b> नामकर्म की <b>[पयडीओ]</b> प्रकृतियाँ हैं; <b>[एदाहि य]</b> इन <b>[पयडीहिं]</b> प्रकृतियों <b>[पोग्गलमइहिं ताहिं]</b> जो कि पुद्गल-मय-रूप से प्रसिद्ध   हैं उनके द्वारा <b>[करणभूदाहिं]</b> करणस्वरूप होकर <b>[णिव्वत्ता]</b> रचित <b>[जीवट्ठाणा]</b> जो जीवस्थान (<font color=DarkSlateGray>जीवसमास</font>) हैं वे <b>[जीवो]</b> जीव <b>[कहं]</b> कैसे <b>[भण्णदे]</b> कहे जा सकते हैं ?<br></div>
    <div class=tikaTopContainer><b><br> टीका : 
    <span id=teeka0 class=gatha070-071 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha070-071 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha070-071-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿एकं वा द्वे त्रीणि च चत्वारि च पञ्चेन्द्रियाणि जीवा:<br>बादरपर्याप्तेतरा: प्रकृतयो नामकर्मण: ॥६५॥<br>एताभिश्च निर्वृत्तानि जीवस्थानानि करणभूताभि:<br>प्रकृतिभि: पुद्गलमयीभिस्ताभि: कथं भण्यते जीव: ॥६६॥<br><br>एवमेतत् स्थितं यद्वर्णादयो भावा न जीव इति-<br>	निश्चयत: कर्मकरणयोरभिन्नत्वात् यद्येन क्रियते तत्तदेवेति कृत्वा, यथा कनकपत्रं कनकेन क्रियमाणं कनकमेव न त्वन्यत् तथा जीवस्थानानि बादरसूक्ष्मैकेन्द्रिद्वित्रिचतु: पञ्चेन्द्रियपर्याप्तापर्याप्ताभिधानाभि: पुद्गलमयीभि: नामकर्मप्रकृतिभि: क्रियमाणानि पुद्गल एव न तु जीव: । नामकर्मप्रकृतीनां पुद्गलमयत्वं चागमप्रसिद्धं द्य्श्यमानशरीरादि-मूर्तकार्यानुमेयं च । एवं गन्धरसस्पर्शरूपशरीरसंस्थानसंहननान्यपि पुद्गलमयनाम-कर्मप्रकृतिनिर्वृत्तत्वे सति तदव्यतिरेकाज्जीवस्थानैरेवोक्तानि । ततो न वर्णादयो जीव इति निश्चयसिद्धान्त: ।</font></span><br></font></b><br><br><font color=darkBlue><div class=teekaPadya align=center>जीव एक-दो-त्रय-चार-पञ्चेन्द्रिय, बादर, सूक्ष्म हैं<br>पर्याप्त अनपर्याप्त  जीव  जु  नामकर्म की प्रकृति है ॥६५॥<br>जो प्रकृति  यह  पुद्गलमयी,  वह  करणरूप  बने अरे<br>उससे रचित जीवथान जो हैं, जीव क्यों हि कहाय वे ॥६६॥</div><br><p>निश्चयनय से कर्म और करण की अभिन्नता होने से, जो जिससे किया जाता है (<font color=DarkSlateGray>होता है</font>) वह वही है- यह समझकर (<font color=DarkSlateGray>निश्चय करके</font>), जैसे सुवर्ण-पत्र सुवर्ण से किया जाता होने से सुवर्ण ही है, अन्य कुछ नहीं है, इसीप्रकार जीवस्थान बादर, सूक्ष्म, एकेन्द्रिय, द्वीन्द्रिय, त्रीन्द्रिय, चतुरिन्द्रिय, पञ्चेन्द्रिय, पर्याप्त, अपर्याप्त नामक पुद्गलमयी नामकर्म की प्रकृतियों से किये जाते होने से पुद्गल ही हैं, जीव नहीं हैं । और नामकर्म की प्रकृतियों की पुद्गलमयता तो आगम से प्रसिद्ध है तथा अनुमान से भी जानी जा सकती है क्योंकि प्रत्यक्ष दिखाई देने वाले शरीर आदि जो मूर्तिक भाव हैं वे कर्मप्रकृतियों के कार्य हैं इसलिए कर्मप्रकृतियाँ पुद्गलमय हैं ऐसा अनुमान हो सकता है ।</p><br><p>इसीप्रकार गन्ध, रस, स्पर्श, रूप, शरीर, संस्थान और संहनन भी पुद्गलमय नामकर्म की प्रकृतियों के द्वारा रचित होने से पुद्गल से अभिन्न है; इसलिए मात्र जीवस्थानों को पुद्गलमय कहने पर इन सबको भी पुद्गलमय ही कथित समझना चाहिए ।</p><br><p>इसलिए वर्णादिक जीव नहीं हैं यह निश्चयनय का सिद्धान्त है । </p><br><p>(<font color=DarkSlateGray>कलश-३८ -- उपजाति</font>)<br>निर्वर्त्यते  येन  यदत्र  किञ्चित्, तदेव  तत्स्यान्न कथञ्चनान्यत्<br>रुक्मेण निर्वृत्तमिहासिकोशं, पश्यन्ति रुक्मं न कथञ्चनासिम् ॥३८॥</p><br><p><b>[येन]</b> जिस वस्तु से <b>[अत्र यद् किञ्चित् निर्वर्त्यते]</b> जो भाव बने, <b>[तत:]</b> वह भाव <b>[तद्एव स्यात्]</b> वह वस्तु ही है, <b>[कथञ्चन]</b> किसी भी प्रकार <b>[अन्यत् न]</b> अन्य वस्तु नहीं हैं; <b>[इह]</b> जैसे जगत में <b>[रुक्मेण निर्वृत्तम् असिकोशं]</b> स्वर्णनिर्मित म्यान को <b>[रुक्मं पश्यन्ति]</b> लोग स्वर्ण ही देखते हैं, <b>[उसे]</b> <b>[कथञ्चन]</b> किसीप्रकार से <b>[न असिम्]</b> तलवार नहीं देखते ॥३८॥</p><br><p>(<font color=DarkSlateGray>कलश-३९ -- उपजाति</font>)<br>वर्णादिसामग्य्रमिदं विदन्तु , निर्माणमेकस्य हि पुद्गलस्य<br>ततोsस्त्विदं पुद्गल एव नात्मा, यत: स विज्ञानघनस्ततोsन्य: ॥३९॥</p><br><p>अहो ज्ञानी जनो ! <b>[इदं वर्णादिसामग्र्यम्]</b> वे वर्णादिक से लेकर गुणस्थानपर्यन्त भाव हैं  उन समस्त को <b>[एकस्य पुद्गलस्य हि निर्माणम्]</b> एक पुद्गल की रचना <b>[विदन्तु]</b> जानो; <b>[तत:]</b> इसलिए <b>[इदं]</b> यह भाव <b>[पुद्गल: एव अस्तु]</b> पुद्गल ही हों, <b>[न आत्मा]</b> आत्मा न हों ; <b>[यत:]</b> क्योंकि <b>[स: विज्ञानघन:]</b> आत्मा तो विज्ञानघन है, ज्ञान का पुञ्ज है, <b>[तत:]</b> इसलिए <b>[अन्य:]</b> वह इन वर्णादिक भावों से अन्य ही है ॥३९॥</p></font></td>
    <td id=gatha070-071-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿एकेन्द्रिय, द्वीन्द्रिय, त्रीन्द्रिय, चतुरिन्द्रय और पञ्चेन्द्रिय, संज्ञी, असंज्ञी, बादर (<font color=DarkSlateGray>सूक्ष्म</font>), पर्याप्त और अपर्याप्त नामक प्रकृतियां है । </p><br><p><b><font color=red>प्रश्न – किससे सम्बन्धित प्रकृतियां  हैं ? </p><br><p></font><font color=darkGreen>उत्तर –</font></b> नामकर्म से सम्बन्धित प्रकृतियां हैं । </p><br><p>अब अमूर्त, अतीन्द्रिय, निरञ्जन परमात्म-तत्त्व से भिन्न इन पुद्गल-मयी कर्म प्रकृतियों से निर्मित चौदह जीव-स्थान निश्चय-नय से जीव कैसे हो सकते हैं ? किसी भी प्रकार से जीव नहीं हो सकते हैं । </p><br><p>विशेष यह है कि जिसप्रकार स्वर्ण के द्वारा निर्मित तलवार की म्यान स्वर्ण ही है, उसीप्रकार पुद्गल-मय प्रकृतियों से निर्मित जीव-स्थान पुद्गल-द्रव्य स्वरूप ही हैं और वे जीव स्वरूप नहीं हैं । इसप्रकार उस जीव-स्थान के उदाहरण द्वारा उसके आश्रय-भूत (<font color=DarkSlateGray>पुद्गलाश्रित</font>) वर्णादि भी पुद्गल-स्वरूप ही हैं, जीव स्वरूप नहीं हैं ऐसा आशय है । </p></font></td>
      </tbody></table></div>
</body>
</html>
