<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='280-284.html'><img src='../../../../../images/common/prev.jpg' id=next height=50 width=50/></a>
      <a href='287.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अध्यवसान से मोहित ही पर-द्रव्य से एकत्व करता है </font></div>
    <h3 class=mainTitle align=center><font color=maroon> ﻿सव्वे करेदि जीवो अज्झवसाणेण तिरियणेरइए (२६८)<br>देवमणुए य सव्वे पुण्णं पावं च णेयविहं ॥२८५॥<br>धम्माधम्मं च तहा जीवाजीवे अलोगलोगं च (२६९)<br>सव्वे करेदि जीवो अज्झवसाणेण अप्पाणं ॥२८६॥<br> </font></h3>
  <div class=bottomContainer id=bottomTxt174 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जीवो अज्झवसाणेण]</b> जीव अध्यवसान द्वारा <b>[तिरियणेरइए]</b> तिर्यंच, नारक, <b>[देवमणुए य]</b> देव और मनुष्य - इन <b>[सव्वे]</b> सब (<font color=DarkSlateGray>पर्यायों</font>) और <b>[णेयविहं]</b> अनेकप्रकार के <b>[पुण्णं पावं च]</b> पुण्य और पाप <b>[﻿सव्वे करेदि]</b> सब-रूप (<font color=DarkSlateGray>स्वयं को</font>) करता है ।<br><b>[अप्पाणं अज्झवसाणेण]</b> आत्मा अध्यवसान से <b>[धम्माधम्मं च तहा]</b> धर्म और अधर्म, <b>[जीवाजीवे]</b> जीव-अजीव <b>[अलोगलोगं च]</b> और लोक-अलोक <b>[सव्वे करेदि जीवो]</b> सबरूप (<font color=DarkSlateGray>स्वयं को</font>) करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha285-286 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha285-286 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha285-286-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿सर्वान् करोति जीवोऽध्यवसानेन तिर्यङ्नैरयिकान्<br>देवमनुजांश्च सर्वान् पुण्यं पापं च नैकविधम् ॥२६८॥<br>धर्माधर्मं च तथा जीवाजीवौ अलोकलोकं च<br>सर्वान् करोति जीव: अध्यवसानेन आत्मानम् ॥२६९॥<br><br>यथायमेवं क्रियागर्भहिंसाध्यवसानेन हिंसकं, इतराध्यवसानैरितरं च आत्मात्मानं कुर्यात्‌, तथा विपच्यमाननारकाध्यवसानेन नारकं, विपच्यमानतिर्यगध्यवसानेन तिर्यंचं, विपच्यमानमनुष्याध्य-वसानेन मनुष्यं, विपच्यमानदेवाध्यवसानेन देवं, विपच्यमानसुखादिपुण्याध्यवसानेन पुण्यं, विपच्य-मानदु:खादिपापाध्यवसानेन पापमात्मानं कुर्यात्‌ ।<br>तथैव च ज्ञायमानधर्माध्यवसानेन धर्मं, ज्ञायमानाधर्माध्यवसानेनाधर्मं, ज्ञायमानजीवान्तराध्य-वसानेन जीवान्तरं, ज्ञायमानपुद्‌गलाध्यवसानेन पुद्‌गलं, ज्ञायमानलोकाकाशाध्यवसानेन लोकाकाशं, ज्ञायमानालोकाकाशाध्यवसानेनालोकाकाशमात्मानं कुर्यात्‌ ॥२६८-२६९॥</font></span><br></font></b><br><br><font color=darkBlue><div class=teekaPadya align=center>यह जीव अध्यवसान से तिर्यंच नारक देव नर<br>अर पुण्य एवं पाप सब पर्यायमय निज को करे ॥२६८॥<br>वह जीव और अजीव एवं धर्म और अधर्मय<br>अर लोक और अलोक इन सबमय स्वयं निज को करे ॥२६९॥</div><br><p>जिसप्रकार यह आत्मा क्रिया जिसका गर्भ है - ऐसे हिंसा के अध्यवसान से अपने को हिंसक करता है और अन्य अध्यवसानों से अपने को अन्य करता है; उसीप्रकार उदय में आते हुए नारक के अध्यवसान से अपने को नारक करता है, उदय में आते हुए तिर्यंच के अध्यवसान से अपने को तिर्यंच करता है, उदय में आते हुए मनुष्य के अध्यवसान से अपने को मनुष्य करता है, उदय में आते हुए देव के अध्यवसान से अपने को देव करता है, उदय में आते हुए सुख आदि पुण्य के अध्यवसान से अपने को पुण्यरूप करता है और उदय में आते हुए दु:ख आदि पाप के अध्यवसान से अपने को पापरूप करता है ।</p><br><p>इसीप्रकार जानने में आते हुए धर्मास्तिकाय के अध्यवसान से अपने को धर्मरूप करता है, जानने में आते हुए अधर्मास्तिकाय के अध्यवसान से अपने को अधर्मरूप करता है, जानने में आते हुए अन्य जीवों के अध्यवसानों से अपने को अन्य जीवरूप करता है, जानने में आते हुए पुद्गल के अध्यवसानों से अपने को पुद्गलरूप करता है, जानने में आते हुए लोकाकाश के अध्यवसान से अपने को लोकाकाशरूप करता है और जानने में आते हुए अलोकाकाश के अध्यवसान से अपने को अलोकाकाशरूप करता है ।</p><br><p>इसप्रकार आत्मा अध्यवसान से अपने को सर्वरूप करता है ।</p><br><p>(<font color=DarkSlateGray>कलश--इन्द्रवज्रा</font>)<br>विश्वाद्विभक्तोऽपि हि यत्प्रभावादात्मानमात्मा विदधाति विश्वम् ।<br>मोहैककंदोऽध्यवसाय एषŸ नास्तीह येषां यतयस्त एव ॥१७२॥<br></p><br><p>(<font color=DarkSlateGray>हिंदी--रोला</font>)<br>यद्यपि चेतन पूर्ण विश्व से भिन्न सदा है,<br>फिर भी निज को करे विश्वमय जिसके कारण ।<br>मोहमूल वह अधवसाय ही जिसके ना हो,<br>परमप्रतापी दृष्टिवंत वे ही मुनिवर हैं ॥१७२॥<br>विश्व से अर्थात् समस्त द्रव्यों से भिन्न होने पर भी यह आत्मा जिसके प्रभाव से स्वयं को विश्वरूप करता है; ऐसा वह अध्यवसाय कि जिसका मूल मोह (<font color=DarkSlateGray>मिथ्यात्व</font>) है; वह जिनके नहीं है, वे ही मुनिराज हैं ।</p></font></td>
    <td id=gatha285-286-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿आगे कहते हैं कि यह जीव अपने आत्मा में स्थितिरूप स्वस्थभाव के विरोधी रागादिरूप अध्यवसान से मोहित होता है तब यह सब ही परद्रव्य को अपना मानने लगता है --</p><br><p>उदय में आये हुए नरकगति आदि कर्म के वश से यह जीव नारक, तिर्यंच, मनुष्य और देवरूप अवस्थाओं को तथा पुण्य-पाप रूप और भी सभी अवस्थाओं को जो कि कर्म-जनित अवस्थायें हैं उनको अपने आप के साथ लगा कर अपना लेता है, अपनी कर लेता है । अर्थात् निर्विकाररुप जो परमात्म-तत्त्व, उसके ज्ञान से भ्रष्ट होता हुआ वह उन उदयागत कर्म से उत्पन्न विभाव रूप परिणामों को 'मैं नारकी हूँ' इत्यादि रूप से अपने ऊपर लाद लेता है तथा धर्मास्तिकाय, अधर्मास्तिकाय, जीव, अजीव, लोक और अलोक रूप जो ज्ञेय-पदार्थ हैं उनको भी अपनी परिच्छित्ति करने के विकल्परूप अध्यवसान के द्वारा अपनेआप से जोड़ करके अपना लेता है । </p><br><p>अभिप्राय यह है कि जैसे धटाकार में परिणत हुआ ज्ञान भी उपचार से अर्थात विषय-विषयी के सम्बन्ध से घट कहा जाता है, वैसे ही धर्मास्तिकायादि ज्ञेय-पदार्थों के विषय में 'यह धर्मास्तिकाय है' इत्यादि परिच्छित्तिरूप - जानतरूप विकल्प है, वह भी उपचार से धर्मास्तिकायादि कहलाता है क्योंकि उस विकल्प का विषय धर्मास्तिकायादि है । अत: जब स्वस्थ-भाव से च्युत होकर यह आत्मा 'मैं धर्मास्तिकाय हूँ' इत्यादि रूप विकल्प करता है उस समय उपचार से धर्मास्तिकाय आदि ही किया हुआ होता है ॥२८५-२८६॥</p></font></td>
      </tbody></table></div>
</body>
</html>
