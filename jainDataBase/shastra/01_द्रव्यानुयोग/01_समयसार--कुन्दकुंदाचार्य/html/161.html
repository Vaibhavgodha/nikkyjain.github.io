<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='159-160.html'><img src='../../../../../images/common/prev.jpg' id=next height=50 width=50/></a>
      <a href='162.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब फिर भी पुण्यकर्म के पक्षपाती के प्रतिबोधन के लिये कहते हैं --</font></div>
    <h3 class=mainTitle align=center><font color=maroon> ﻿परमट्ठबाहिरा जे ते अण्णाणेण पुण्णमिच्छंति (१५४)<br>संसारगमणहेदुं पि मोक्खहेदुं अजाणंता ॥१६१॥<br> </font></h3>
  <div class=bottomContainer id=bottomTxt110 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जे]</b> जो <b>[परमट्ठबाहिरा]</b> परमार्थ से बाह्य हैं <b>[ते]</b> वे जीव <b>[मोक्खहेदुं]</b> मोक्ष का कारण (<font color=DarkSlateGray>ज्ञानस्वरूप आत्मा को</font>) <b>[अजाणंता]</b> नहीं जानते हुए <b>[संसारगमणहेदुं पि]</b> संसार में गमन का हेतुभूत होने पर भी <b>[पुण्णमिच्छंति अण्णाणेण]</b> पुण्य को अज्ञान से चाहते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha161 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha161 style="color: darkGreen;">&nbsp;&nbsp;जयसेनाचार्य</span>
    <span id=teeka2 class=gatha161 style="color: darkGreen;">&nbsp;&nbsp;notes</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha161-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿परमार्थबाह्या ये ते अज्ञानेन पुण्यमिच्छंति<br>संसारगमनहेतुपि मोक्षहेतुजानंत: ॥१५४॥<br>इह खलु केचिन्निखिलकर्मपक्षक्षयसंभावितात्मलाभं मोक्षमभिलषंतोऽपि तद्धेतुभूतं सम्यग्दर्शनज्ञानचारित्रस्वभावपरमार्थभूतज्ञानभवनमात्रमैकाग्रय्यलक्षणं समयसारभूतं सामायिकं प्रतिज्ञायापि दुरंतकर्मचक्रोत्तरणक्लीबतया परमार्थभूतज्ञानभवनमात्रं सामायिकमात्मस्वभाव-मलभमाना: प्रतिनिवृत्तस्थूलतमसंक्लेशपरिणामकर्मतया प्रवृत्तमानस्थूलतमविशुद्धपरिणामकर्माण: कर्मानुभवगुरुलाघवप्रतिपत्तिमात्रसंतुष्टचेतस: स्थूललक्ष्यतया सकलं कर्मकांडमनुन्मूलयंत: स्वयमज्ञानादशुभकर्म केवलं बंधहेतुमध्यास्य च व्रतनियमशीलतप:प्रभृति शुभकर्म बंधहेतुमप्य-जानंतो मोक्षहेतुमभ्युपगच्छंति ॥१५४॥<br><br>अथ परमार्थमोक्षहेतुं तेषां दर्शयति </font></span><br></font></b><br><br><font color=darkBlue><div class=teekaPadya align=center>परमार्थ से हैं बाह्य वे जो मोक्षमग नहीं जानते<br>अज्ञान से भवगमन-कारण पुण्य को हैं चाहते ॥१५४॥</div><br><p>इस लोक में कई एक जीव समस्त कर्म के पक्ष का क्षय होने से सम्भावित निज-स्वरूप के लाभ-रूप मोक्ष को चाहते हुए भी और उस मोक्ष के कारणभूत सम्यग्दर्शन, ज्ञान और चारित्र-स्वभाव परमार्थ-भूत ज्ञान के होनेमात्र एकाग्रता-लक्षण समयसार-भूत सामायिक चारित्र की प्रतिज्ञा लेकर भी दुरंत कर्म के समूह के पार होने की असामर्थ्य से परमार्थ-भूत ज्ञान के होनेमात्र जो सामायिक चारित्र-स्वरूप स्वभाव उसको न पाते हुए अत्यन्त स्थूल संक्लेष परिणाम-स्वरूप कर्म से तो निवृत्त हुए हैं और अत्यन्त स्थूल विशुद्ध परिणाम-स्वरूप कर्म के द्वारा प्रवृत्ति करते हैं, वे कर्म के अनुभव की गुरुता और लघुता की प्राप्ति-मात्र से ही संतुष्ट-चित्त वाले हुए स्थूल लक्ष्यतारूप स्थूल अनुभव-गोचर संक्लेष-रूप कर्म-कांड को तो छोड़ते हैं, परन्तु समस्त कर्म-कांड को मूल से नहीं उखाड़ते । सो वे स्वयं अपने अज्ञान से केवल अशुभ-कर्म को बंध का कारण मान व्रत, नियम, शील, तप आदिक शुभ-कर्म बंध के कारण को बंध का कारण नहीं जानते हुए उसको मोक्ष का कारण अंगीकार करते हैं ।</p></font></td>
    <td id=gatha161-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब जो वीतराग सम्यक्त्व स्वरूप शुद्ध-भावना को छोडकर एकांत रूप से पुण्यरूप-शुभ-चेष्ठा को ही मुक्ति का कारण बताते है, उनके निराकरण करने के लिये आगे स्पष्ट करते हैं --</p><br><p>यहाँ कितने ही ऐसे जीव हैं जो सकल-कर्म के क्षय रूप मोक्ष को चाहते हुये भी और आरम्भ में दीक्षा के समय निज परमात्म-भावना में परिणत जो अभेद-रत्नत्रय वही है लक्षण जिसका, उस परम-सामायिक को प्राप्त करने की प्रतिज्ञा करके भी, <ul><li>चिदानन्दैक स्वभाव वाले शुद्धात्मा के सही श्रद्धान को और <li>उसकी ठीक जानकारी को तथा <li>तदनुरूप अनुष्ठान की सामर्थ्य को </ul>नहीं प्राप्त होने से उस पूर्वोक्त परम सामायिक को प्राप्त नहीं हो सकते है । अत: परमार्थ से वंचित रहते हुये संसार को ही बनाये रखने का हेतु, ऐसे पुण्य को ही अपने अज्ञान-भाव के द्वारा करते रहते है; क्योंकि वे लोग अभेद-रत्नत्रयात्मक जो मोक्ष का कारण है, उसे प्राप्त नहीं कर पाते है । </p><br><p>अथवा दूसरी तरह से यों कहो कि जो पुण्य, कर्म-बंध का हेतु है उसको मोक्ष का हेतु मानते हैं; क्योंकि वे पूर्वोक्त अभेद-रत्नत्रयात्मक परम-सामायिक रूप, जो मोक्ष का कारण है, उसे नहीं प्राप्त कर पाते हैं । दूसरी बात यह है कि निर्विकल्प-समाधि के काल में व्रत या अव्रत का किसी भी प्रकार के संकल्प-विकल्प का अवसर ही नहीं रहता, इसी का नाम वास्तविक-व्रत या निश्चय-व्रत है । इसका अभिप्राय यह है कि वीतराग-सम्यक्त्व रूप जो शुद्धात्मा की उपादेय भावना है उसके बिना किया हुआ व्रत, तपश्चरणादिक रूप अनुष्ठान केवल पुण्य का कारण होता है । किंतु उस शुद्धात्मा की भावना सहित जो अनुष्ठान है वह मुक्ति का बाहरी साधन है, इसलिये वह भी परम्परा से मुक्ति का कारण कहा जाता है । इस प्रकार के व्याख्यान की मुख्यता से चार गाथायें समाप्त हुई । इस प्रकार दश गाथाओं द्वारा पुण्याधिकार समाप्त हो गया ॥१६१॥</p><br><p>अब इसके आगे <ul><li>विकल्प सहितपना होने के कारण से तथा पर का आश्रय रखने के हेतु से, निश्चय से पापाधिकार के कहने की मुख्यता से अथवा निश्चय-व्यवहार-मार्ग की मुख्यता से <b>[﻿जीवादीसद्दहणं]</b> इत्यादि दो सूत्र कहेंगे । <li>इसके बाद <b>[वत्थस्स सेदभावो]</b> इत्यादि तीन गाथायें है जो कि सम्यक्त्वादि जीव के गुण हैं, उनके आवरण के करने की मुख्यता से है । <li>इसके बाद <b>[सो सव्वणाणदरिसी]</b> इत्यादि एक गाथा ऐसी आती है जिसमें पाप और पुण्य दोनों ही बंध के कारण हैं ऐसा कथन है । <li>उसके बाद मोक्ष का कारणभूत जो जीव-द्रव्य उस आवरण का कथन करने वाली अर्थात् उसकी पराधीनता का वर्णन करने वाली <b>[सम्मत्त]</b> इत्यादि तीन गाथायें हैं ।</ul>इस तरह से आगे आने वाले तीसरे स्थल की ९ गाथाओं की यह समुदाय पातनिका है ।</p></font></td>
    <td id=gatha161-teeka2><b><font color=darkGreen>notes </font></b><br><br><font color=darkBlue><p>﻿प्र.सा. - ७९ (<font color=DarkSlateGray>८३</font>) <b>[पापारम्भं]</b> पापरम्भ को <b>[त्यक्त्वा]</b> छोड्कर <b>[शुभे चरित्रे]</b> शुभ चारित्र में <b>[समुत्थित: वा]</b> उद्यत होने पर भी <b>[यदि]</b> यदि जीव <b>[मोहादीन्]</b> मोहादि को <b>[न जहाति]</b> नहीं छोड़ता, तो <b>[सः]</b> वह <b>[शुद्धं आत्मकं]</b> शुद्ध आत्मा को <b>[न लभते]</b> प्राप्त नहीं होता ॥७९॥</p><br><p>अरहन्त, सिद्ध, चैत्य (<font color=DarkSlateGray>प्रतिमा</font>), प्रवचन (<font color=DarkSlateGray>जिनवाणी</font>), मुनिगण, ज्ञान के प्रति भक्ति सम्पन्न जीव बहुत पुण्य बाँधता है; परंतु वह कर्म का क्षय नहीं करता है ।</p><br><p>प्र.सा. - १८७ (<font color=DarkSlateGray>१९९</font>) <b>[यदा]</b> जब <b>[आत्मा]</b> आत्मा <b>[रागद्वेषयुत:]</b> रागद्वेषयुक्त होता हुआ <b>[शुभे अशुभे]</b> शुभ और अशुभ में <b>[परिणमित]</b> परिणमित होता है, तब <b>[कर्मरज:]</b> कर्मरज <b>[ज्ञानावरणादिभावै:]</b> ज्ञानावरणादिरूप से <b>[तं]</b> उसमें <b>[प्रविशति]</b> प्रवेश करती है ।</p><br><p><b>[अहम्]</b> मैं <b>[आत्मकं]</b> आत्मा को <b>[एवं]</b> इस प्रकार <b>[ज्ञानात्मानं]</b> ज्ञानात्मक, <b>[दर्शनभूतम्]</b> दर्शनभूत, <b>[अतीन्द्रियमहार्थं]</b> अतीन्द्रिय महा पदार्थ <b>[ध्रुवम्]</b> ध्रुव, <b>[अचलम्]</b> अचल, <b>[अनालम्बं]</b> निरालम्ब और <b>[शुद्धम्]</b> शुद्ध <b>[मन्ये]</b> मानता हूँ ।</p><br><p><b>[देहा: वा]</b> शरीर, <b>[द्रविणानि वा]</b> धन, <b>[सुखदुःखे]</b> सुख-दुःख <b>[वा अथ]</b> अथवा <b>[शत्रुमित्रजना:]</b> शत्रुमित्रजन (<font color=DarkSlateGray>यह कुछ</font>) <b>[जीवस्य]</b> जीव के <b>[ध्रुवा: न सन्ति‍]</b> ध्रुव नहीं हैं; <b>[ध्रुव:]</b> ध्रुव तो <b>[उपयोगात्मक: आत्मा]</b> उपयोगात्मक आत्मा है । </p><br><p><b>[यः]</b> जो <b>[एवं ज्ञात्वा]</b> ऐसा जानकर <b>[विशुद्धात्मा]</b> विशुद्धात्मा होता हुआ <b>[परमात्मानं]</b> परम आत्मा का <b>[ध्यायति]</b> ध्यान करता है, <b>[सः]</b> वह <b>[साकार: अनाकार:]</b> साकार हो या अनाकार <b>[मोहदुर्ग्रंथि]</b> मोहदुर्ग्रंथि का <b>[क्षपयति]</b> क्षय करता है । </p><br><p><b>[यः]</b> जो <b>[निहतमोहग्रंथी]</b> मोहग्रंथि को नष्ट करके, <b>[रागप्रद्वेषौ क्षपयित्वा]</b> रागद्वेष का क्षय करके, <b>[समसुख दुःख:]</b> समसुख-दुःख होता हुआ <b>[श्रामण्ये भवेत्]</b> श्रमणता (<font color=DarkSlateGray>मुनित्व</font>) में परिणमित होता है, <b>[सः]</b> वह <b>[अक्षयं सौख्यं]</b> अक्षय सौख्य को <b>[लभते]</b> प्राप्त करता है । </p><br><p>प्र.सा. - २३७ (<font color=DarkSlateGray>२७१</font>) <b>[आगमेन]</b> आगम से, <b>[यदि अपि]</b> यदि <b>[अर्थेषु श्रद्धानं नास्ति]</b> पदार्थों का श्रद्धान न हो तो, <b>[न हि सिद्धति]</b> सिद्धि (<font color=DarkSlateGray>मुक्ति</font>) नहीं होती; <b>[अर्थान् श्रद्धधानः]</b> पदार्थों का श्रद्धान करने वाला भी <b>[असंयत: वा]</b> यदि असंयत हो तो <b>[न निर्वाति]</b> निर्वाण को प्राप्त नहीं होता । </p><br><p>पं - १६६ (<font color=DarkSlateGray>१७४</font>) - अरहन्त, सिद्ध, चैत्य (<font color=DarkSlateGray>प्रतिमा</font>), प्रवचन (<font color=DarkSlateGray>जिनवाणी</font>), मुनिगण, ज्ञान के प्रति भक्ति सम्पन्न जीव बहुत पुण्य बाँधता है; परंतु वह कर्म का क्षय नहीं करता है ।</p><br><p>पं - १६९ (<font color=DarkSlateGray>१७७</font>) - इसलिए निर्वाण का इच्छुक जीव नि:संग और निर्मम होकर सिद्धों में भक्ति करता है, उससे वह निर्वाण को प्राप्त होता है ।</p><br><p>पं - १७० (<font color=DarkSlateGray>१७८</font>) - संयम-तप संयुक्त होने पर भी जिसकी बुद्धि का आकर्षण पदार्थों सहित तीर्थंकर के प्रति है तथा जिसे सूत्र के प्रति रुचि है, उसे निर्वाण दूरतर है ।</p></font></td>
      </tbody></table></div>
</body>
</html>
