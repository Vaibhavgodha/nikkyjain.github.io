<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='018.html'><img src='../../../../../images/common/prev.jpg' id=next height=50 width=50/></a>
      <a href='020-021.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब भेदाभेद-रूप रत्नत्रय की मुख्यता से तीन गाथाएं कही जा रही है । उसमें पहली गाथा के पूर्वार्द्ध से भेदाभेद रत्नत्रय की भावना और उत्तरार्द्ध से अभेद-रत्नत्रय की भावना को स्पष्ट करते हुए कथन करते हैं -- </font></div>
    <h3 class=mainTitle align=center><font color=maroon> ﻿दंसणणाणचरित्ताणि सेविदव्वाणि साहुणा णिच्चं (१६)<br>ताणि पुण जाण तिण्णि वि अप्पाणं चेव णिच्छयदो ॥१९॥<br> </font></h3>
  <div class=bottomContainer id=bottomTxt20 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[साहुणा]</b> साधुपुरुष को <b>[दंसणणाणचरित्तणि]</b> दर्शन-ज्ञान-चारित्र का <b>[णिच्चं]</b> सदा <b>[सेविदव्वाणि]</b> सेवन करना चाहिए <b>[ताणि पुण]</b> और उन <b>[तिण्णि]</b> तीनों को <b>[णिच्छयदो]</b> निश्चय से एक <b>[अप्पाणं]</b> आत्मा <b>[वि]</b> ही <b>[जाण]</b> जानो । <br></div>
    <div class=tikaTopContainer><b><br> टीका : 
    <span id=teeka0 class=gatha019 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha019 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha019-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿दर्शनज्ञानचारित्राणि सेवितव्यानि साधुना नित्यम्<br>तानि पुनर्जानीहि त्रीण्यप्यात्मानं चैव निश्चयत: ॥१६॥<br><br>येनैव हि भावेनात्मा साध्य: साधनं च स्यात्तेनैवायं नित्यमुपास्य इति स्वयमाकूय परेषां व्यवहारेण साधुना दर्शनज्ञानचारित्राणि नित्यमुपास्यानीति प्रतिपाद्यते । तानि पुनस्त्रीण्यपि परमार्थे-नात्मैक एव वस्त्वंतराभावात्‌ । यथा देवदत्तस्य कस्यचित्‌ ज्ञानं श्रद्धानमनुचरणं च देवदत्तस्वभावा- नतिक्रमाद्देवदत्त एव न वस्त्वंतरम्‌ । तथात्मन्यप्यात्मनो ज्ञानं श्रद्धानमनुचरणं चात्मस्वभावा-नतिक्रमादात्मैव न वस्त्वंतरम्‌ । तत आत्मा एक एवोपास्य इति स्वयमेव प्रद्योतते ॥१६॥ स किल</font></span><br></font></b><br><br><font color=darkBlue><div class=teekaPadya align=center>चारित्र दर्शन ज्ञान को सब साधुजन सेवें सदा<br>ये तीन ही हैं आतमा बस कहे निश्चयनय सदा ॥१६॥</div><br><p>यह आत्मा जिस भाव से साध्य तथा साधन हो, उस भाव से ही नित्य सेवन करने योग्य है, उपासना करने योग्य है । इसप्रकार स्वयं विचार करके दूसरों को व्यवहार से समझाते हैं कि साधुपुरुष को दर्शन-ज्ञान-चारित्र सदा सेवन करने योग्य हैं, सदा उपासना करने योग्य हैं; किन्तु परमार्थ से देखा जाये तो ये तीनों एक आत्मा ही हैं, आत्मा की ही पर्यायें हैं; अन्य वस्तु नहीं हैं । जिसप्रकार देवदत्त नामक पुरुष के ज्ञान, दर्शन और आचरण, देवदत्त के स्वभाव का उल्लंघन न करने से देवदत्त ही हैं; अन्य वस्तु नहीं । उसीप्रकार आत्मा में भी घटित कर लेना चाहिए कि आत्मा के ज्ञान, श्रद्धान और आचरण आत्मा के स्वभाव का उल्लंघन न करने से आत्मा ही है, अन्य वस्तु नहीं । इसलिए यह स्वत: ही सिद्ध हो गया कि एक आत्मा ही उपासना करने योग्य है, सेवन करने योग्य है ।</p><br><p>(<font color=DarkSlateGray>कलश-१६-१९</font>)<br>दर्शनज्ञानचारित्रैस्त्रित्वादेकत्वत: स्वयम्<br>मेचकोsमेचकश्चापि सममात्मा प्रमाणत: ॥१६॥<br>दर्शनज्ञानचारित्रैस्त्रिभि: परिणतत्वत:<br>एकोsपि त्रिस्वभावत्वाद् व्यवहारेण मेचक: ॥१७॥<br>परमार्थेन तु व्यक्तज्ञातृत्वज्योतिषैकक:<br>सर्वभावांतर-ध्वंसि-स्वभावत्वाद-मेचक: ॥१८॥<br>आत्मनश्चिंतयैवालं मेचकामेचकत्वयो:<br>दर्शनज्ञानचारित्रै: साध्यसिद्धिर्न चान्यथा ॥१९॥<br>(<font color=DarkSlateGray>हिंदी</font>)<br>मेचक कहा है आतमा दृग-ज्ञान अर आचरण से<br>यह एक निज परमातमा बस है अमेचक स्वयं से ॥<br>परमाण से मेचक-अमेचक एक ही क्षण में अहा<br>यह अलौकिक मर्मभेदी वाक्य जिनवर ने कहा ॥१६॥<br>आतमा है एक यद्यपि किन्तु नय व्यवहार से<br>त्रैरूपता धारण करे सद्ज्ञानदर्शनचरण से ॥<br>बस इसलिए मेचक कहा है आतमा जिनमार्ग में<br>अर इसे जाने बिन जगतजन ना लगें सन्मार्ग में ॥१७॥<br>आतमा मेचक कहा है यद्यपि व्यवहार से<br>किन्तु वह मेचक नहीं है अमेचक परमार्थ से ॥<br>है प्रगट ज्ञायक ज्योतिमय वह एक है भूतार्थ से<br>है शुद्ध एकाकार पर से भिन्न है परमार्थ से ॥१८॥<br>मेचक-अमेचक आतमा के चिन्तवन से लाभ क्या<br>बस करो अब तो इन विकल्पों से तुम्हें है साध्य क्या ॥<br>हो साध्यसिद्धि एक बस सद्ज्ञानदर्शनचरण से<br>पथ अन्य कोई है नहीं जिससे बचें संसरण से ॥१९॥</p><br><p>यदि प्रमाण दृष्टि से देखें तो यह आत्मा एक ही साथ अनेक अवस्थारूप मेचक भी है और एक अवस्थारूप अमेचक भी है; क्योंकि इस आत्मा को दर्शन-ज्ञान-चारित्र से तीनपना-अनेकपना प्राप्त है और यह स्वयं से एक है ।</p><br><p>यद्यपि यह आत्मा एक है, तथापि व्यवहारदृष्टि से देखा जाये तो त्रिस्वभावरूपता के कारण अनेक है, अनेकाकार है, मेचक है; क्योंकि वह दर्शन, ज्ञान और चारित्र - इन तीन भावोंरूप परिणमन करता है ।</p><br><p>यद्यपि व्यवहारनय से आत्मा अनेकरूप कहा गया है, तथापि परमार्थ से विचार करें तो शुद्धनिश्चयनय से देखें तो प्रगट ज्ञायकज्योतिमात्र से आत्मा एक ही है, एकस्वरूप ही है; क्योंकि सर्व अन्यद्रव्यों के स्वभाव तथा उनके निमित्त से होनेवाले अपने विभाव भावों को दूर करने का उसका स्वभाव है । इसलिए वह परमार्थ से शुद्ध है, एकाकार है, अमेचक है ।</p><br><p>यह आत्मा मेचक है, भेदरूप अनेकाकार है, मलिन है; अथवा अमेचक है, अभेदरूप एकाकार है, शुद्ध है, निर्मल है - ऐसी चिन्ता से बस हो, इसप्रकार के अधिक विकल्पों से कोई लाभ नहीं है; क्योंकि साध्य आत्मा की सिद्धि तो दर्शन, ज्ञान और चारित्र - इन भावों से ही होती है, अन्यप्रकार से नहीं । - यह नियम है ।</p></font></td>
    <td id=gatha019-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[दंसणणाणचरित्तणि सेविदव्वाणि साहुणा णिच्चं]</b> साधु को व्यवहारनय से सम्यग्दर्शन, ज्ञान और चारित्र इन तीनों को भिन्न-भिन्न समझकर नित्य सदा ही इनकी उपासना करना चाहिये, अपने उपयोग में लाना चाहिये । <b>[ताणि पुण जाण तिण्णि वि अप्पाणं चेव णिच्छयदो]</b> किन्तु शुद्ध-निश्चय-नय से वे तीनों एक शुद्धात्म स्वरूप ही हैं उससे भिन्न नहीं हैं ऐसा समझना चाहिये । इसका अर्थ यह है कि पंचेन्द्रियों के विषय और क्रोधादि-कषायों से रहित जो निर्विकल्प समाधि है उसमें ही सम्यग्दर्शन, ज्ञान और चारित्र ये तीनों होते हैं ।</p></font></td>
      </tbody></table></div>
</body>
</html>
