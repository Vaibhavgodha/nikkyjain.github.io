<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='134.html'><img src='../../../../../images/common/prev.jpg' id=next height=50 width=50/></a>
      <a href='136-137.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿ज्ञानमय भाव से क्या होता है और अज्ञानमय भाव से क्या होता है, अब यह कहते हैं -- </font></div>
    <h3 class=mainTitle align=center><font color=maroon> ﻿अण्णाणमओ भावो अणाणिणो कुणदि तेण कम्माणि (१२७)<br>णाणमओ णाणिस्स दु ण कुणदि तम्हा दु कम्माणि ॥१३५॥<br> </font></h3>
  <div class=bottomContainer id=bottomTxt94 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अणाणिणो]</b> अज्ञानी का <b>[अण्णाणमओ भावो]</b> अज्ञानमय भाव है <b>[तेण]</b> इस कारण <b>[कम्माणि]</b> अज्ञानी कर्मों को <b>[कुणदि]</b> करता है <b>[दु]</b> और <b>[णाणिस्स]</b> ज्ञानी के <b>[णाणमओ]</b> ज्ञानमय भाव होता है <b>[तम्हा]</b> इसलिये वह ज्ञानी <b>[कम्माणि]</b> कर्मों को <b>[ण]</b> नहीं <b>[कुणदि]</b> करता ।<br></div>
    <div class=tikaTopContainer><b><br> टीका : 
    <span id=teeka0 class=gatha135 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha135 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha135-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>अज्ञानमय हैं भाव इससे अज्ञ कर्ता कर्म का<br>बस ज्ञानमय हैं इसलिए ना विज्ञ कर्ता कर्म का ॥१२७॥</div><br><p>अज्ञानी के अच्छी प्रकार स्व-पर का भेद-ज्ञान न होने से विविक्त आत्मा की ख्याति अत्यंत अस्त हो जाने के कारण अज्ञानमय ही भाव होता है । उस अज्ञानमय भाव के होने पर आत्मा के और पर के एकत्व का अध्यास होने से ज्ञान-मात्र अपने आत्म-स्वरूप से भ्रष्ट हुआ पर-द्रव्य-स्वरूप राग-द्वेष के साथ एक होकर अहंकार में प्रवृत्त हुआ अज्ञानी ऐसा मानता है कि 'मैं रागी हूं, द्वेषी हूं' इस प्रकार वह रागी द्वेषी होता है । उस रागादि स्वरूप अज्ञानमय भाव से अज्ञानी हुआ पर-द्रव्य-स्वरूप जो राग-द्वेष उन रूप अपने को करता हुआ कर्मों को करता है । और ज्ञानी के अच्छी तरह अपना पर का भेद-ज्ञान हो गया है इसलिये जिसके भिन्न आत्मा की प्रकटता--'ख्याति' अत्यंत उदित हो गई है, उस भाव के कारण ज्ञानमय ही भाव होता है । उस भाव के होने पर अपने व पर को भिन्नपने का ज्ञान भेद-ज्ञान होने से ज्ञानमात्र अपने आत्म-स्वरूप में ठहरा हुआ वह ज्ञानी पर-द्रव्य-स्वरूप राग-द्वेषों से पृथग्भूत हो जाने के कारण अपने रस से ही पर में अहंकार निवृत्त हो गया है, ऐसा हुआ निश्चय से केवल जानता ही है, राग-द्वेषरूप नहीं होता । इसलिये ज्ञानमय भाव से ज्ञानी हुआ पर-द्रव्य-स्वरूप जो राग-द्वेष उन-रूप आत्मा को नहीं करता हुआ कर्मों को नहीं करता है ।</p></font></td>
    <td id=gatha135-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿आगे ज्ञानमय भाव से क्या फल होता है और अज्ञानमय भाव से क्या होता है सो कहते हैं- </p><br><p><b>अण्णाणमओ भावो अणाणिणो कुणदि तेण कम्माणि</b> अज्ञानी-जीव के आत्मा की उपलब्धिरुप-भावना से विलक्षणपना होने के कारण अज्ञानमय-भाव ही होता है जिससे कि वह उस अज्ञान-भाव से कर्मों को करता है । <b>अण्णाणमओ भावो अणाणिणो कुणदि तेण कम्माणि</b> किन्तु ज्ञानी जीव तो विकार रहित चेतना की चमत्काररूप-भावना होकर रहता है, अत: उसके ज्ञानमयी भाव होता है । उस ज्ञानमयी भाव से ज्ञानी-जीव कर्मों को नहीं करता है -- अर्थात स्वस्थ होकर रहता है । </p><br><p>भावार्थ यह है कि जैसे थोडी सी अग्नि बडे भारी तृण-काठ के ढेर को क्षणमात्र में भस्म कर देती है उसी प्रकार तीन गुप्तिरूप-समाधि-लक्षण को रखने वाली भेद-ज्ञानरूपी-अग्नि एक-अन्तमुहूर्त मात्र में अनेक भवों में संचित किये हुए कर्म-समूह को नष्ट कर देती है । यह जानकर जिस प्रकार हो सके मुमुक्षु साधु को उस परमसमाधि में भावना करनी योग्य है ॥१३५॥</p></font></td>
      </tbody></table></div>
</body>
</html>
