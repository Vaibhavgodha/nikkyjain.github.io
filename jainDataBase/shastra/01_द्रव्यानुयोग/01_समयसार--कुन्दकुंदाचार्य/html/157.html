<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='155-156.html'><img src='../../../../../images/common/prev.jpg' id=next height=50 width=50/></a>
      <a href='158.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब यह बात आगम से सिद्ध करते हैं कि दोनों ही प्रकार के कर्म बंध के कारण हैं; इसकारण निषेध्य हैं --</font></div>
    <h3 class=mainTitle align=center><font color=maroon> ﻿रत्ते बंधदि कम्मं मुच्चदि जीवो विरागसंपत्ते (१५०)<br>एसो जिणोवदेसो तम्हा कम्मेसु मा रज्ज ॥१५७॥<br> </font></h3>
  <div class=bottomContainer id=bottomTxt107 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[रत्ते]</b> रागी जीव <b>[बंधदि कम्मं]</b> कर्म बाँधता है और <b>[विरागसंपत्ते]</b> वैराग्य को प्राप्त <b>[जीवो]</b> जीव <b>[मुच्चदि]</b> कर्मों से छूटता है; <b>[एसो]</b> यह <b>[जिणोवदेसो]</b> जिनेन्द्र भगवान का उपदेश है, <b>[तम्हा]</b> इसलिए <b>[कम्मेसु]</b> कर्मों (<font color=DarkSlateGray>शुभाशुभ कर्मों</font>) से <b>[मा रज्ज]</b> राग मत करो ।<br></div>
    <div class=tikaTopContainer><b><br> टीका : 
    <span id=teeka0 class=gatha157 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha157 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha157-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿रक्तो बध्नाति कर्म मुच्यते जीवो विरागसंप्राप्त:<br>एषो जिनोपदेश: तस्मात् कर्मसु मा रज्यस्व ॥१५०॥<br>य: खलु रक्तोऽवश्यमेव कर्म बध्नीयात्‌ विरक्त एव मुच्येतेत्ययमागम: स सामान्येन रक्तत्वनिमित्त -त्वाच्छुभमशुभमुभयंकर्माविशेषेण बन्धहेतुं साधयति, तदुभयमपि कर्म प्रतिषेधयति च ॥१५०॥</font></span><br></font></b><br><br><font color=darkBlue><div class=teekaPadya align=center>विरक्त शिवरमणी वरें अनुरक्त बाँधें कर्म को<br>जिनदेव का उपदेश यह मत कर्म में अनुरक्त हो ॥१५०॥<br></div><br><p>रागी जीव कर्म बाँधता है, वैराग्य को प्राप्त जीव कर्मों से छूटता है - यह आगम-वचन सामान्यपने रागीपन की निमित्तता से शुभाशुभ दोनों कर्मों को अविशेषतया बंध का कारण-रूप सिद्ध करता है और इसी कारण दोनों कर्मों का निषेध करता है ।</p><br><p>(<font color=DarkSlateGray>कलश--स्वागता</font>)<br>कर्म सर्वपि सर्वविदो यद् बंधसाधनमुशन्त्यविशेषात् ।<br>तेन सर्वपि तत्प्रतिषिद्धं ज्ञानमेव विहितं शिवहेतु: ॥१०३॥<br>(<font color=DarkSlateGray>हिंदी--दोहा</font>)<br>जिनवाणी का मर्म यह, बंध करें सब कर्म ।<br>मुक्तिहेतु बस एक ही, आत्मज्ञानमय धर्म ॥१०३॥<br>सर्वज्ञदेव समस्त शुभाशुभ कर्मों को समानरूप से ही बंध का कारण कहते हैं; इसलिए यह सिद्ध हुआ कि उन्होंने समस्त शुभाशुभकर्मों का ही निषेध किया है और ज्ञान को मुक्ति का हेतु कहा है ।</p><br><p>(<font color=DarkSlateGray>कलश--शिखरिणी</font>)<br>निषिद्धे सर्वस्मिन् सुकृतदुरिते कर्मणि किल<br>प्रवृत्ते नैष्कर्म्ये न खलु मुनय: सन्त्यशरणा: ।<br>तदा ज्ञाने ज्ञानं प्रतिचरितमेषां हि शरणं<br>स्वयं विन्दन्त्येते परमममृतं तत्र निरता: ॥१०४॥<br>(<font color=DarkSlateGray>हिंदी--रोला</font>)<br>सभी शुभाशुभभावों के निषेध होने से ।<br>अशरण होंगे नहीं रमेंगे निज स्वभाव में ॥<br>अरे मुनीश्वर तो निशदिन निज में ही रहते ।<br>निजानन्द के परमामृत में ही नित रमते ॥१०४॥<br>सुकृत (<font color=DarkSlateGray>पुण्य</font>) और दुष्कृत (<font color=DarkSlateGray>पाप</font>) - सभी प्रकार के कर्मों का निषेध किये जाने पर निष्कर्म अवस्था में प्रवर्तान निवृत्तिमय जीवन जीनेवाले मुनिजन कहीं अशरण नहीं हो जाते; क्योंकि निष्कर्म अवस्था में ज्ञान में आचरण करता हुआ, रमण करता हुआ, परिणमन करता हुआ ज्ञान ही उन मुनिराजों की परम शरण है । वे मुनिराज स्वयं ही उस ज्ञानस्वभाव में लीन रहते हुए परमामृत का पान करते हैं, अतीन्द्रियानन्द का अनुभव करते हैं, स्वाद लेते हैं ।</p></font></td>
    <td id=gatha157-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब दोनों ही कर्म शुद्ध-निश्चयनय से न केवल बंध के ही कारण हैं अपितु निषेध करने योग्य भी हैं ऐसा आगम से सिद्ध करते हैं --</p><br><p><b>[रत्ते बंधदि कम्मं मुच्चदि जीवो विरागसंपत्ते]</b> क्योंकि जो रागी जीव होता है वह निरंतर कर्म-बंध करता रहता है और कर्म-जनित भावों में जो विराग-सम्पन्न होता है वह मुक्त हो जाता है <b>[एसो जिणोवदेसो तम्हा कम्मेसु मा रज्ज]</b> यह स्पष्ट रूप से जिन भगवान् का उपदेश है कि शुभ और अशुभ दोनों ही प्रकार का कर्म बन्ध का हेतु है, इसलिए वह हेय भी है । फलत: शुभ और अशुभ दोनों ही तरह के संकल्प-विकल्प से रहित होते हुये अपनी शुद्धात्मा की भावना से उत्पन्न जो निर्विकार सुखामृत रूप रस, उसका स्वाद लेने से तृप्त होकर तुम शुभ और अशुभ दोनों ही तरह के कर्म में रुचि मत करो अर्थात् राग करना छोड़ दो । इस प्रकार यद्यपि अनुपचरितासदभूत-व्यवहारनय के द्वारा द्रव्य रूप पुण्य और पाप में भेद है तथापि अशुद्ध-निश्चयनय से देखा जाये तो कोई भेद नहीं है । इस प्रकार के व्याख्यान की मुख्यता से छ: गाथायें हुई ॥१५७॥</p></font></td>
      </tbody></table></div>
</body>
</html>
