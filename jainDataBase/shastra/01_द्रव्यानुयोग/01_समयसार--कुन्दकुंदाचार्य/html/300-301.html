<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='298-299.html'><img src='../../../../../images/common/prev.jpg' id=next height=50 width=50/></a>
      <a href='302.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿रागादि विकारी भाव कैसे बनते है ?</font></div>
    <h3 class=mainTitle align=center><font color=maroon> ﻿जह फलिहमणी सुद्धो ण सयं परिणमदि रागामादीहिं (२७८)<br>रंगिज्जदि अण्णेहिं दु सो रत्तादीहिं दव्वेहिं ॥३००॥<br>एवं णाणी सुद्धो ण सयं परिणमदि रागामादीहिं (२७९)<br>राइज्जदि अण्णेहिं दु सो रागादीहिं दोसेहिं ॥३०१॥<br> </font></h3>
  <div class=bottomContainer id=bottomTxt183 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जह फलिहमणी]</b> जिसप्रकार स्फटिकमणि <b>[सुद्धो]</b> शुद्ध होने से <b>[रागामादीहिं]</b> रागादिरूप (<font color=DarkSlateGray>लालिमारूप</font>) <b>[ण सयं परिणमदि]</b> अपने आप नहीं परिणमता <b>[अण्णेहिं]</b> अन्य <b>[रत्तादीहिं दव्वेहिं]</b> द्रव्यों की लालिमादि द्वारा <b>[दु सो]</b> ही वह <b>[रंगिज्जदि]</b> रंगा जाता है ।<br><b>[एवं णाणी सुद्धो]</b> उसीप्रकार ज्ञानी (<font color=DarkSlateGray>आत्मा</font>) शुद्ध होने से <b>[रागामादीहिं]</b> रागादिरूप <b>[ण सयं परिणमदि]</b> अपने आप नहीं परिणमता <b>[अण्णेहिं रागादीहिं दोसेहिं]</b> अन्य के रागादि दोषों से <b>[दु सो]</b> ही वह <b>[राइज्जदि]</b> रागादि रूप किया जाता है ।<br></div>
    <div class=tikaTopContainer><b><br> टीका : 
    <span id=teeka0 class=gatha300-301 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha300-301 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha300-301-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>ज्यों लालिमामय स्वयं परिणत नहीं होता फटिकमणि<br>पर लालिमायुत द्रव्य के संयोग से हो लाल वह ॥२७८॥<br>त्यों ज्ञानिजन रागादिमय परिणत न होते स्वयं ही<br>रागादि के ही उदय से वे किये जाते रागमय ॥२७९॥</div><br><p>जिसप्रकार स्वयं परिणमन स्वभाववाला होने पर भी स्फटिक-मणि अपने शुद्ध-स्वभावत्व के कारण स्वयं में रागादि का निमित्तत्व न होने से अपने आप लालिमा आदि रूप परिणमित नहीं होता; अपितु उस पर-द्रव्य के द्वारा ही शुद्ध-स्वभाव से च्युत होता हुआ लालिमा आदि रूप परिणमित किया जाता है; जो पर-द्रव्य स्वयं लालिमा आदि रूप होने से स्फटिक-मणि की लालिमा में निमित्त होता है ।</p><br><p>उसीप्रकार स्वयं परिणमन स्वभाववाला होने पर भी यह शुद्ध आत्मा अपने शुद्ध-स्वभाव के कारण स्वयं में रागादि का निमित्तत्व न होने से अपने आप रागादिरूप परिणमित नहीं होता; अपितु उस परद्रव्य के द्वारा ही शुद्ध-स्वभाव से च्युत होता हुआ रागादिरूप परिणमित किया जाता है; जो पर-द्रव्य स्वयं रागादिरूप होने से आत्मा के रागादिरूप परिणमन में निमित्त होता है । - ऐसा वस्तु का स्वभाव है ।</p><br><p>(<font color=DarkSlateGray>कलश--उपजाति</font>)<br>न जातु रागादिनिमित्तभावमात्मात्मनो याति यथार्ककांत: ।<br>तस्मिन्निमित्तं परसंग एव वस्तुस्वभावोऽयमुदेति तावत् ॥१७५॥<br>(<font color=DarkSlateGray>हिंदी--सोरठा</font>)<br>अग्निरूप न होय, सूर्यकान्तमणि सूर्य बिन ।<br>रागरूप न होय, यह आतम परसंग बिन ॥१७५॥<br>जिसप्रकार सूर्यकान्तमणि स्वत: से ही अग्निरूप परिणमित नहीं होता; उसके अग्नि-रूप परिणमन में सूर्य का बिंब निमित्त है; उसीप्रकार आत्मा स्वत: से ही रागादिभावरूप नहीं परिणमता; उसके रागादिरूप परिणमन में निमित्त परसंग ही है । वस्तु का ऐसा स्वभाव सदा ही उसे प्रकाशमान है ।</p><br><p>(<font color=DarkSlateGray>कलश--अनुष्टुभ्</font>)<br>इति वस्तुस्वभावं स्वं ज्ञानी जानाति तेन स: ।<br>रागादीन्नात्मन: कुर्यान्नातो भवति कारक: ॥१७६॥<br>(<font color=DarkSlateGray>हिंदी--दोहा</font>)<br>ऐसे वस्तुस्वभाव को, जाने विज्ञ सदीव ।<br>अपनापन ना राग में, अत: अकारक जीव ॥१७६॥<br>चूँकि ऐसे अपने वस्तुस्वभाव को ज्ञानीजीव जानते हैं; इसकारण वे रागादि को निजरूप नहीं करते, रागादि में अपनापन स्थापित नहीं करते । यही कारण है कि वे रागादि के कर्ता नहीं हैं ।</p></font></td>
    <td id=gatha300-301-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब यह बताते हैं कि जिन रागादिभावों से आत्मा को बन्ध होता है वे, रागादि विकारी भाव कैसे बनते है ? --</p><br><p>जैसे स्कटिक-मणि जो कि निर्मल होता है वह किसी बाहरी लगाव के बिना अपने आप ही लाल आदि रूप परिणमन नहीं करता है किन्तु ज़पा-पुष्पादि बाह्य दूसरे-दूसरे द्रव्य के द्वारा वह लाल आदि बनता है उसी प्रकार ज्ञानी जीव भी उपाधि से रहित अपने चिच्चमत्कार रूप स्वभाव से वह शुद्ध ही होता है जो कि जपा-पुष्प स्थानीय कर्मोदयरूप-उपाधि के बिना रागादिरूप विभावों के रूप में परिणमन नहीं करता है । हाँ, जब कर्मोदय से होने वाले रागादिरूप-दोषभावों से अपनी सहज स्वच्छता से च्युत होता है तब वह रागी बनता है । इससे यह बात मान लेनी पड़ती है कि जो रागादिक हैं वे सब कर्मोदय जनित हैं, किन्तु ज्ञानी जीव के स्वयं के भाव नहीं हैं ॥३००-३०१॥</p></font></td>
      </tbody></table></div>
</body>
</html>
