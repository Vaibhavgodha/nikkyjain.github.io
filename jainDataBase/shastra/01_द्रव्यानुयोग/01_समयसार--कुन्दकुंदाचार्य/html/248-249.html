<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='246-247.html'><img src='../../../../../images/common/prev.jpg' id=next height=50 width=50/></a>
      <a href='250-251.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿उपगूहन और स्थितिकरण अंग का स्वरूप</font></div>
    <h3 class=mainTitle align=center><font color=maroon> ﻿जो सिद्धभत्तिजुत्ते उवगूहणगो दु सव्वधम्माणं (२३३)<br>सो उवगूहणकारी सम्मादिट्ठी मुणेदव्वो ॥२४८॥<br>उम्मग्गं गच्छतं सगं पि मग्गे ठवेदि जो चेदा (२३४)<br>सो ठिदिकरणाजुत्ते सम्मादिट्ठी मुणेदव्वो ॥२४९॥<br> </font></h3>
  <div class=bottomContainer id=bottomTxt161 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जो सिद्धभत्तिजुत्ते]</b> जो सिद्धों की भक्ति से युक्त <b>[उवगूहणगो दु सव्वधम्माणं]</b> परवस्तुओं के सभी धर्मों को गोपनेवाला है; <b>[सो उवगूहणकारी]</b> उस उपगूहनधारक को <b>[सम्मादिट्ठी मुणेदव्वो]</b> सम्यग्दृष्टि जानो ।<br><b>[उम्मग्गं गच्छतं सगं पि]</b> उन्मार्ग में जाते हुए अपने-आप को भी <b>[मग्गे ठवेदि जो चेदा]</b> जो चेतायिता (<font color=DarkSlateGray>ज्ञायक</font>) सन्मार्ग में स्थापित करता है, <b>[सो ठिदिकरणाजुत्ते]</b> उस स्थितिकरण से युक्त को <b>[सम्मादिट्ठी मुणेदव्वो]</b> सम्यग्दृष्टि जानो ।<br></div>
    <div class=tikaTopContainer><b><br> टीका : 
    <span id=teeka0 class=gatha248-249 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha248-249 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha248-249-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿य: सिद्धभक्तियुक्त: उपगूहनकस्तु सर्वधर्माणाम्<br>स उपगूहनकारी सम्यग्दृष्टिर्ज्ञातव्य: ॥२३३॥<br>उन्मार्ग गच्छंतं स्वकमपि मार्गे स्थापयति यश्चेतयिता<br>स स्थितिकरणयुक्त: सम्यग्दृष्टिर्ज्ञातव्य: ॥२३४॥<br><br>यतो हि सम्यग्दृष्टि: टंकोत्कीर्णैकज्ञायकभावमयत्वेन समस्तात्मशक्तीनामुपबृंहणादुपबृंहक:, ततोऽस्य जीवशक्तिदौर्बल्यकृतो नास्ति बंध:, किंतु निर्जरैव ।<br>यतो हि सम्यग्दृष्टि: टंकोत्कीर्णैकज्ञायकभावमयत्वेन मार्गात्प्रच्युतस्यात्मनो मार्गे एव स्थितिकरणात्‌ स्थितिकारी, ततोऽस्य मार्गच्यवनकृतो नास्ति बंध:, किन्तु निर्जरैव ॥२३३-२३४॥</font></span><br></font></b><br><br><font color=darkBlue><div class=teekaPadya align=center>जो सिद्धभक्ति युक्त हैं सब धर्म का गोपन करें<br>वे आतमा गोपनकरी सद्दृष्टि हैं यह जानना ॥२३३॥<br>उन्मार्गगत निजभाव को लावें स्वयं सन्मार्ग में<br>वे आतमा थितिकरण सम्यग्दृष्टि हैं यह जानना ॥२३४॥</div><br><p>सम्यग्दृष्टि जीव टंकोत्कीर्ण एक ज्ञायक-भावमय होने के कारण समस्त आत्म-शक्तियों की वृद्धि करनेवाला होने से उपबृंहक है, आत्म-शक्ति बढ़ानेवाला है, उपगूहन या उपबृंहण अंग का धारी है और सम्यग्दर्शन-ज्ञान-चारित्ररूप मोक्ष-मार्ग से च्युत होने पर स्वयं को मोक्ष-मार्ग में स्थापित कर देने से स्थितिकरण अंग का धारी है । इसलिए उसे शक्ति की दुर्बलता से होनेवाला और मार्ग से च्युत होने से होनेवाला बंध नहीं होता; अपितु निर्जरा ही होती है ।</p></font></td>
    <td id=gatha248-249-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जो सिद्धभत्तिजुत्तो उवगूहणगो दु सव्वधम्माणं]</b> जो जीव शुद्धात्मा की भावना-रूप पारमार्थिक सिद्ध-भक्ति से युक्त है तो वह मिथ्यात्व और रागादिरूप-विभाव-भावों का उपगूहक अर्थात् दबाने-वाला है या नाश करने वाला ही है, <b>[सो उवगूहणकारी सम्मादिट्ठी मुणेदव्वो]</b> तो ऐसा वह सम्यग्दृष्टि उपगुहनकारी माना जाना ही चाहिए । उस जीव के दोषों को नहीं छिपाने रूप अनुपगुहन के द्वारा किया हुआ बन्ध नहीं होता किन्तु उसके तो निश्चित रूप से पूर्व संचित कर्म की निर्जरा ही होती है ॥२४८॥</p><br><p><b>[उम्मग्गं गच्छतं सिवमग्गे जो ठवेदि अप्पाणं]</b> जो कोई मिथ्यात्व और रागादिरूप उन्मार्ग की ओर जाते हुये अपने आप को परम-उत्तमरूप योगाभ्यास के बल से अपनी शुद्ध आत्मा की भावना स्वरूप जो मोक्ष-मार्ग, शिव-मार्ग है उसमें निश्चलतया स्थापन करता है । <b>[सो ठिदिकरणेण जुदो सम्मादिट्ठी मुणेदव्वो]</b> वह सम्यग्दृष्टि जीव स्थितिकरण-गुण युक्त माना जाना चाहिये । उसके अस्थितीकरण रूप दोष का किया हुआ बन्ध नहीं होता किन्तु निश्चित-रूप से पूर्व-बद्ध कर्म की निर्जरा होती है ॥२४९॥</p></font></td>
      </tbody></table></div>
</body>
</html>
