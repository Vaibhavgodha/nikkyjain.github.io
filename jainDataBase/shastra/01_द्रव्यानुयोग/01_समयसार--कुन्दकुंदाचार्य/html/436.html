<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='432-435.html'><img src='../../../../../images/common/prev.jpg' id=next height=50 width=50/></a>
      <a href='437.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब आचार्य यह उपदेश करते हैं कि मोक्षार्थी जीव को शुद्धात्मानुभूति रूप लक्षण वाले निश्चय-रत्नत्रयात्मक मोक्ष-मार्ग का सेवन करना चाहिए --</font></div>
    <h3 class=mainTitle align=center><font color=maroon> ﻿मोक्खपहे अप्पाणं ठवेहि तं चेव झाहि तं चेय (४१२)<br>तत्थेव विहर णिच्चं मा विहरसु अण्णदव्वसु ॥४३६॥<br> </font></h3>
  <div class=bottomContainer id=bottomTxt218 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿हे भव्य ! तू <b>[﻿मोक्खपहे]</b> मोक्षमार्ग में <b>[अप्पाणं]</b> अपने (<font color=DarkSlateGray>आत्मा</font>) को <b>[ठवेहि]</b> स्थापित कर <b>[तं चेव झाहि तं चेय]</b> उसका ही ध्यान कर, उसी को चेत (<font color=DarkSlateGray>अनुभव कर</font>) और <b>[तत्थेव विहर णिच्चं]</b> उसमें (<font color=DarkSlateGray>निज-आत्मा में</font>) ही सदा विहार कर <b>[मा विहरसु अण्णदव्वसु]</b> पर-द्रव्यों में विहार मत कर ।<br></div>
    <div class=tikaTopContainer><b><br> टीका : 
    <span id=teeka0 class=gatha436 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha436 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha436-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿मोक्षपथे आत्मानं स्थापय तं चैव ध्यायस्व तं चेतयस्व ।<br>तत्रैव विहर नित्यं मा विहार्षीरन्यद्रव्येषु ॥४१२॥<br><br>आसंसारात्परद्रव्ये रागद्वेषादौ नित्यमेव स्वप्रज्ञादोषेणावतिष्ठमानमपि, स्वप्रज्ञागुणेनैव ततो व्यावर्त्य दर्शनज्ञानचारित्रेषु नित्यमेवावस्थापयातिनिश्चलमात्मानं; तथा समस्तचिन्तांतरनिरोधेना-त्यंतमेकाग्रो भूत्वा दर्शनज्ञानचारित्राण्येव ध्यायस्व; तथा सकलकर्मकर्मफलचेतनासंन्यासेन शुद्धज्ञानचेतनामयो भूत्वा दर्शनज्ञानचारित्राण्येव चेतयस्व; तथा द्रव्यस्वभाववशत: प्रतिक्षण-विजृम्भमाणपरिणामतया तन्मयपरिणामो भूत्वा दर्शनज्ञानचारित्रेष्वेव विहर; तथा ज्ञानरूपमेक-मेवाचलितमवलंबमानो ज्ञेयरूपेणोपाधितया सर्वत एव प्रधावत्स्वपि परद्रव्येषु सर्वेष्वपि मनागपि मा विहार्षी: ।</font></span><br></font></b><br><br><font color=darkBlue><div class=teekaPadya align=center>मोक्षपथ में थाप निज को चेतकर निज ध्यान धर ।<br>निज में ही नित्य विहार कर परद्रव्य में न विहार कर ॥४१२॥</div><br><p>यद्यपि यह अपना आत्मा अनादिकाल से अपनी प्रज्ञा के दोष से परद्रव्य और राग-द्वेषादि में निरन्तर स्थित है; तथापि हे आत्मन् ! तू अपनी प्रज्ञा के गुण के द्वारा स्वयं को वहाँ से हटाकर ज्ञान-दर्शन-चारित्र में निरन्तर स्थापित करके, समस्त चिन्ता (<font color=DarkSlateGray>चिन्तवन-विकल्प</font>) का निरोध करके अपने में अत्यन्त एकाग्र होकर दर्शन-ज्ञान-चारित्र का ही ध्यान कर तथा समस्त कर्म-चेतना और कर्म-फल-चेतना के त्याग द्वारा शुद्ध-ज्ञान-चेतनामय होकर दर्शन-ज्ञान-चारित्र को ही चेत, अनुभव कर तथा द्रव्य के स्वभाव के वश से प्रतिक्षण उत्पन्न होनेवाले परिणामों के द्वारा तन्मय परिणामवाला (<font color=DarkSlateGray>दर्शन-ज्ञान-चारित्रवाला</font>) होकर दर्शन-ज्ञान-चारित्र में ही विहार कर तथा एक ज्ञानरूप को ही अचलतया अवलम्बन करता हुआ ज्ञेयरूप समस्त पर-द्रव्यों की उपाधियों में किंचित्मात्र भी विहार मत कर ।</p><br><p>(<font color=DarkSlateGray>कलश--शार्दूलविक्रीडित</font>)<br>एको मोक्षपथो य एष नियतो दृग्ज्ञप्तिवृत्त्यात्मक-<br>स्तत्रैव स्थितिमेति यस्तमनिशं ध्यायेच्च तं चेतति ।<br>तस्मिन्नेव निरंतरं विहरति द्रव्यांतराण्यस्पृशन्<br>सोऽवश्यं समयस्य सारमचिरान्नित्योदयं विंदति ॥२४०॥<br>(<font color=DarkSlateGray>हिन्दी--हरिगीत</font>)<br>दृगज्ञानमय वृत्त्यात्मक यह एक ही है मोक्षपथ ।<br>थित रहें अनुभव करें अर ध्यावें अहिर्निश जो पुरुष ॥<br>जो अन्य को न छुयें अर निज में विहार करें सतत ।<br>वे पुरुष ही अतिशीघ्र ही समैसार को पावें उदित ॥२४०॥<br>जो पुरुष दर्शन-ज्ञान-चारित्ररूप नियत मोक्ष-मार्ग में स्थित होता है, उसी का ध्यान करता है, उसी में चेतता है, उसी का अनुभव करता है और अन्य द्रव्यों का स्पर्श न करता हुआ निरन्तर उसी में विहार करता है; वह पुरुष नित्योदित समयसार को अल्पकाल में ही अवश्य प्राप्त करता है ।</p><br><p>(<font color=DarkSlateGray>कलश--शार्दूलविक्रीडित</font>)<br>ये त्वेनं परिहृत्य संवृतिपथप्रस्थापितेनात्मना<br>लिंगे द्रव्यमये वहन्ति ममतां तत्त्वावबोधच्युता: ।<br>नित्योद्योतमखंडेकमतुलालोकं स्वभावप्रभाप्रा<br>ग्भारं समयस्य सारममलं नाद्यापि पश्यंति ते ॥२४१॥<br>(<font color=DarkSlateGray>हिंदी--हरिगीत</font>)<br>जो पुरुष तज पूर्वोक्त पथ व्यवहार में वर्तन करें ।<br>तर जायेंगे यह मानकर द्रव्यलिंग में ममता धरें ॥<br>वे नहीं देखें आतमा निज अमल एक उद्योतमय ।<br>अर अखण्ड अभेद चिन्मय अज अतुल आलोकमय ॥२४१॥<br>जो पुरुष उक्त परमार्थ-स्वरूप मोक्ष-मार्ग को छोड़कर व्यवहार-मार्ग में स्थापित अपने आत्मा के द्वारा द्रव्य-लिंग में ममता धारण करते हैं; वे पुरुष तत्त्व के यथार्थ बोध से रहित होने से समय के साररूप नित्य प्रकाशमान, अखण्ड, एक, अतुल, अमल चैतन्य-प्रकाश-मय आत्मा को नहीं देखते, आत्मा का अनुभव नहीं करते ।</p></font></td>
    <td id=gatha436-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[मोक्खपहे अप्पाणं ठवेहि]</b> है भव्य ! शुद्धज्ञान-दर्शन स्वभाव-वाले आत्म-तत्त्व का समीचीन श्रद्धान, ज्ञान और आचरण-रूप जो अभेद-रत्नत्रय, वही है स्वरूप जिसका ऐसे मोक्ष-मार्ग में अपने आपको स्थापित कर । <b>[चेदयहि]</b> उसी मोक्ष-मार्ग का अनुचिंतन कर अर्थात् परम-समरसी भाव के द्वारा उसी का अनुभव कर <b>[झायहि तं चेव]</b> उसी का ध्यान कर अर्थात् निर्विकल्प-समाधि में लगकर उसकी बार-बार भावना कर <b>[तत्थेव विहर णिच्चं]</b> उसी में नित्य पर्यटन कर <b>[मा विहरसु अण्णदव्वसु]</b> देखे हुये, सुने हुए, अनुभव किये हुये भोगों की आकांक्षा-रूप निदान बंधादि पर-द्रव्यों के आलम्बन से उत्पन्न होने वाले शुभाशुभ-संकल्प-विकलपों में मत जा, उन्हें स्मरण मतकर, उन रूप अपनी परिणति मत होने दे ॥४३६॥</p></font></td>
      </tbody></table></div>
</body>
</html>
