<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='324-326.html'><img src='../../../../../images/common/prev.jpg' id=next height=50 width=50/></a>
      <a href='328-329.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अपराध शब्द का अर्थ</font></div>
    <h3 class=mainTitle align=center><font color=maroon> ﻿संसिद्धिराधसिद्धं साधियमाराधिय च एयट्ठं (३०४)<br>अवगदराधो जो खलु चेदा सो होदि अवराधो ॥३२७॥<br>जो पुण णिरावराधो चेदा णिस्संकिओ उ सो होइ (३०५)<br>आराहणाइ णिच्चं वट्टेइ अहं ति जाणंतो ॥॥<br> </font></h3>
  <div class=bottomContainer id=bottomTxt194 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[संसिद्धिराधसिद्धं]</b> संसिद्धि, राध, सिद्ध, <b>[साधियमाराधिय]</b> साधित <b>[च]</b> और आराधित - <b>[एयट्ठं]</b> ये एकार्थवाची हैं, <b>[जो]</b> जो <b>[खलु चेदा]</b> आत्मा निश्चय से   <b>[अवगदराधो]</b> अपगतराध (<font color=DarkSlateGray>राध से रहित</font>) है <b>[सो होदि अवराधो]</b> वह (<font color=DarkSlateGray>आत्मा</font>) अपराध होता है ।<br><b>[जो पुण]</b> और जो <b>[चेदा]</b> आत्मा <b>[णिरावराधो]</b> निरपराध है, <b>[णिस्संकिओ]</b> वह नि:शंक <b>[उ सो होइ]</b> होता है । <b>[अहं ति जाणंतो]</b> ऐसा (<font color=DarkSlateGray>आत्मा</font>) ही मैं हूँ - ऐसा जानता हुआ (<font color=DarkSlateGray>आत्मा</font>) <b>[आराहणाइ]</b> आराधना में <b>[णिच्चं वट्टेइ]</b> सदा वर्तता है ।<br></div>
    <div class=tikaTopContainer><b><br> टीका : 
    <span id=teeka0 class=gatha327 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha327 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha327-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿संसिद्धिराधसिद्धं साधितमाराधितं चैकार्थ्<br>अपगतराधो य: खलु चेतयिता स भवत्यपराध: ॥३०४॥<br>य: पुनिर्निरपराधश्चेतयिता निश्शंकितस्तु स भवति<br>आराधनया नित्यं वर्तते अहमिति जानन् ॥३०५॥<br><br>परद्रव्यपरिहारेण शुद्धस्यात्मन: सिद्धि: साधनं वा राध: । अपगतो राधो यस्य चेतयितु: सोऽपराध: । अथवा अपगतो राधो यस्य भावस्य सोऽपराध:, तेन सह यश्चेतयिता वर्तते स सापराध: ।<br>स तु परद्रव्यग्रहणसद्भावेन शुद्धात्मसिद्धय्यभावाद्‌बन्धशंकासंभवे सति स्वयमशुद्धत्वादनाराधक एव स्यात्‌ ।<br>यस्तु निरपराध: स समग्रपरद्रव्यपरिहारेण शुद्धात्मसिद्धिसद्भावाद्‌बन्धशंकाया असंभवे सति उपयोगैकलक्षणशुद्ध आत्मैक एवाहमिति निश्चिन्वन्‌ नित्यमेव शुद्धात्मसिद्धिलक्षणयाराधनया वर्तमानत्वादाराधक एव स्यात्‌ ॥३०४-३०५॥</font></span><br></font></b><br><br><font color=darkBlue><div class=teekaPadya align=center>साधित अराधित राध अर संसिद्धि सिद्धि एक है ।<br>बस राध से जो रहित है वह आतमा अपराध है ॥३०४॥<br>निरपराध है जो आतमा वह आतमा नि:शंक है ।<br>'मैं शुद्ध हूँ' - यह जानता आराधना में रत रहे ॥३०५॥</div><br><p>पर-द्रव्य के परिहार से शुद्ध आत्मा की सिद्धि अथवा साधन ही राध है और जो आत्मा अपगतराध है अर्थात् राधरहित है, वह आत्मा अपराध है अथवा जो भाव राधरहित हो, वह भाव अपराध है । उस अपराध में वर्तनेवाला आत्मा सापराध है । परद्रव्य के ग्रहण के सद्भाव के द्वारा शुद्ध आत्मा की सिद्धि के अभाव के कारण उस आत्मा को बंध की शंका होती है; इसलिए वह स्वयं अशुद्ध होने से अनाराधक ही है । समग्र परद्रव्य के परिहार से शुद्ध आत्मा की सिद्धि के सद्भाव के कारण बंध की शंका नहीं होने से निरपराधी आत्मा - 'उपयोग लक्षणवाला शुद्धात्मा मैं ही हूँ' - इसप्रकार का निश्चय करता हुआ शुद्धात्मा की सिद्धिरूप आराधनापूर्वक सदा वर्तता है; इसलिए वह आराधक ही है ।</p><br><p>(<font color=DarkSlateGray>कलश--मालिनी</font>)<br>अनवरतमनंतबध्यते सापराध:<br>स्पृशति निरपराधो बन्धनं नैव जातु ।<br>नियतमयमशुद्धं स्वं भजन्सापराधो<br>भवति निरपराध: साधु शुद्धात्मसेवी ॥१८७॥<br>(<font color=DarkSlateGray>हिंदी--हरिगीत</font>)<br>जो सापराधी निरन्तर वे कर्मबंधन कर रहे ।<br>जो निरपराधी वे कभी भी कर्मबंधन ना करें ॥<br>अशुद्ध जाने आतमा को सापराधी जन सदा ।<br>शुद्धात्मसेवी निरपराधी शान्ति सेवें सर्वदा ॥१८७॥<br>अपराधी आत्मा अनन्त पौद्गलिक कर्मों से बंधन को प्राप्त होता है और निरपराधी आत्मा बंधन को कभी स्पर्श भी नहीं करता । अज्ञानी आत्मा तो नियम से स्वयं को अशुद्ध जानता हुआ, अशुद्ध मानता हुआ और अशुद्ध भावरूप परिणमित होता हुआ सदा अपराधी ही है; किन्तु निरपराधी आत्मा तो सदा शुद्धात्मा का सेवन करनेवाला ही होता है ।</p><br><p>यहाँ शंकाकार कहता है कि आप शुद्धात्मा की उपासना से निरपराध होने की बात कह रहे हैं; पर प्रश्न यह है कि शुद्ध आत्मा की उपासना का प्रयास करने की क्या आवश्यकता है; क्योंकि आत्मा निरपराध तो प्रतिक्रमण आदि से ही होता है ।</p><br><p>यह तो सर्वविदित ही है कि अपराधी के अप्रतिक्रमण आदि विषकुंभ हैं; क्योंकि वे अपराध को दूर करनेवाले नहीं हैं और इसीलिए प्रतिक्रमणादि को अमृतकुंभ कहा है; क्योंकि वे अपराध को दूर करनेवाले हैं ।</p><br><p>व्यवहार का कथन करनेवाले आचारसूत्र में भी कहा है । व्यवहारसूत्र की गाथाओं का पद्यानुवाद इसप्रकार है -</p><br><p>(<font color=DarkSlateGray>हिंदी--हरिगीत</font>)<br>अप्रतिक्रमण अप्रतिसरण अर अपरिहार अधारणा ।<br>अनिन्दा अनिवृत्त्यशुद्धि अगर्हा विषकुंभ हैं ॥<br>प्रतिक्रमण अर प्रतिसरण परिहार निवृत्ति धारणा ।<br>निन्दा गरहा और शुद्धि अष्टविधामृतकुंभ हैं ॥<br>अप्रतिक्रमण, अप्रतिसरण, अपरिहार, अधारणा, अनिवृत्ति, अनिन्दा, अगर्हा और अशुद्धि - ये आठ प्रकार के विषकुम्भ हैं । प्रतिक्रमण, प्रतिसरण, परिहार, धारणा, निवृत्ति, निन्दा, गर्हा और शुद्धि - ये आठ प्रकार के अमृतकुम्भ हैं ।</p><br><p>(<font color=DarkSlateGray>कलश</font>)<br>अतो हता: प्रमादिनो गता: सुखासीनतां<br>प्रलीनं चापलमुन्मूलितमालंबनम् ।<br>आत्मन्येवालानितं च चित्तमा<br>संपूर्ण - विज्ञान - घनोप - लब्धे: ॥१८८॥<br>(<font color=DarkSlateGray>हिंदी--हरिगीत</font>)<br>अरे मुक्तिमार्ग में चापल्य अर परमाद को ।<br>है नहीं कोई जगह कोई और आलंबन नहीं ॥<br>बस इसलिए ही जबतलक आनन्दघन निज आतमा ।<br>की प्राप्ति न हो तबतलक तु नित्य ध्याओ आतमा ॥१८८॥<br>इस कथन से सुखासीन (<font color=DarkSlateGray>सुख से बैठे हुए</font>) प्रमादी जीवों को मोक्ष की प्राप्ति नहीं होती - यह कहा गया है और चपलता का भी निषेध किया गया है । तात्पर्य यह है कि निश्चल प्रमादियोंऔर चंचल क्रियाकाण्डियों - दोनों को ही मुक्ति की प्राप्ति नहीं होती - यह स्पष्ट कर दिया है, सभी आलंबनों को उन्मूलित कर दिया है, उखाड़ फैंका है । तात्पर्य यह है कि द्रव्यप्रतिक्रमणादि</p><br><p>को निश्चय से बंध का कारण बताकर उनका निषेध कर दिया है ।</p><br><p>(<font color=DarkSlateGray>कलश--वसन्ततिलका</font>)<br>यत्र प्रतिक्रमणमेव विषं प्रणीतं<br>तत्राप्रतिक्रमणमेव सुधा कुत: स्यात् ।<br>तत्किं प्रमाद्यति जन: प्रपतन्नधोऽध:<br>किं नोर्ध्वूर्ध्वधिरोहति निष्प्रमाद: ॥१८९॥<br>आचार्यदेव कहते हैं कि जबतक सम्पूर्ण विज्ञानघन आत्मा की प्राप्ति न हो, तबतक हमने चित्त को आत्मारूपी स्तंभ से ही बाँध रखा है ।<br>(<font color=DarkSlateGray>हिंदी--रोला</font>)<br>प्रतिक्रमण भी अरे जहाँ विष-जहर कहा हो ।<br>अमृत कैसे कहें वहाँ अप्रतिक्रमण को ॥<br>अरे प्रमादी लोग अधोऽध: क्यों जाते हैं ?<br>इस प्रमाद को त्याग ऊर्ध्व में क्यों नहीं जाते ? ॥१८९॥<br>जहाँ प्रतिक्रमण को भी विष कहा हो; वहाँ अप्रतिक्रमण अमृत कहाँ से हो सकता है, कैसे हो सकता है ? तात्पर्य यह है कि प्रमाददशारूप अप्रतिक्रमण अमृत नहीं है । आश्चर्य की बात तो यह है कि ऐसी स्थिति होने पर भी लोग नीचे-नीचे ही गिरते हुए प्रमादी क्यों होते हैं; निष्प्रमादी होकर ऊपर-ऊपर ही क्यों नहीं चढ़ते ?</p><br><p>(<font color=DarkSlateGray>कलश--पृथ्वी</font>)<br>प्रमादकलित: कथं भवति शुद्धभावोऽलस:<br>कषायभरगौरवादलसता प्रमादो यत: ।<br>अत: स्वरसनिर्भरे नियमित: स्वभावे भवन्<br>मुनि: परमशुद्धतां व्रजति मुच्यते वाऽचिरात् ॥१९०॥<br>(<font color=DarkSlateGray>हिंदी--रोला</font>)<br>कषायभाव से आलस करना ही प्रमाद है,<br>यह प्रमाद का भाव शुद्ध कैसे हो सकता ?<br>निजरस से परिपूर्ण भाव में अचल रहें जो,<br>अल्पकाल में वे मुनिवर ही बंधमुक्त हों ॥१९०॥<br> कषायों के भार से भारी होने से आलस का होना प्रमाद है । यह प्रमादयुक्त आलस्यभाव शुद्धभावरूप अप्रतिक्रमण अथवा निश्चयप्रतिक्रमण कैसे हो सकता है ? इसलिए निजरस से परिपूर्ण स्वभाव में निश्चल होनेवाले मुनिजन परम शुद्धता को प्राप्त होते हैं अथवा अल्पकाल में ही मुक्त हो जाते हैं ।</p><br><p>(<font color=DarkSlateGray>हिंदी--शार्दूलविक्रीडित</font>)<br>त्यक्त्वाऽशुद्धिविधायि तत्किल परद्रव्यं समग्रं स्वयं<br>स्वद्रव्ये रतिमेति य: स नियतं सर्वापराधच्युत: ।<br>बंधध्वंसमुपेत्य नित्यमुदित: स्वज्योतिरच्छोच्छलच्चै<br>तन्यामृतपूरपूर्णहिमा शुद्धो भवन्मुच्यते ॥१९१॥<br>(<font color=DarkSlateGray>हिंदी--रोला</font>)<br>अरे अशुद्धता करनेवाले परद्रव्यों को,<br>अरे दूर से त्याग स्वयं में लीन रहे जो ।<br>अपराधों से दूर बंध का नाश करें वे,<br>शुद्धभाव को प्राप्त मुक्त हो जाते हैं वे ॥१९१॥<br>वस्तुत: जो पुरुष अशुद्धता करनेवाले समस्त परद्रव्यों को छोड़कर स्वयं में रति करता है, स्वयं में लीन होता है; वह पुरुष नियम से सर्व अपराधों से रहित होता हुआ बंध के नाश को प्राप्त होकर उदित अपनी ज्योति से निर्मल तथा उछलता हुआ चैतन्यरूपी अमृत के प्रवाह द्वारा पूर्णता को प्राप्त महिमावाला शुद्ध होता हुआ कर्मों से मुक्त होता है ।</p><br><p>(<font color=DarkSlateGray>कलश--मन्दाक्रान्ता</font>)<br>बंधच्छेदात्कलयदतुलं मोक्षमक्षय्यमेत-<br>न्नित्योद्योतस्फुटितसहजावस्थमेकांतशुद्धम् ।<br>एकाकार-स्व-रस-भरतो-ऽत्यंत-गंभीर-धीरं<br>पूर्णं ज्ञानं ज्वलितमचले स्वस्य लीनं महिम्नि ॥१९२॥<br>(<font color=DarkSlateGray>हिंदी--रोला</font>)<br>बंध-छेद से मुक्त हुआ यह शुद्ध आतमा,<br>निजरस से गंभीर धीर परिपूर्ण ज्ञानमय ।<br>उदित हुआ है अपनी महिमा में महिमामय,<br>अचल अनाकुल अज अखण्ड यह ज्ञानदिवाकर ॥१९२॥<br>नित्य-उद्योतवाली सहज अवस्था से स्फुरायमान, सम्पूर्णत: शुद्ध और एकाकार निजरस की अतिशयता से अत्यन्त धीर-गंभीर पूर्णज्ञान कर्मबंध के छेद से अतुल अक्षय मोक्ष का अनुभव करता हुआ सहज ही प्रकाशित हो उठा और स्वयं की अचल महिमा में लीन हो गया । </p><br><p>इसप्रकार मोक्ष भी रंगभूमि से निकल गया ।</p><br><p>इसप्रकार आचार्य कुन्दकुन्दकृत समयसार की आचार्य अमृतचन्द्रकृत आत्मख्याति नामक संस्कृत टीका में मोक्ष का प्ररूपक आठवाँ अंक समाप्त हुआ ।</p></font></td>
    <td id=gatha327-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿आगे अपराध शब्द का अर्थ अपष्ट करते हैं --</p><br><p><b>[संसिद्धिराधसिद्धं साधियमाराधिय च एयट्ठो]</b> तीन-काल में होने वाले मिथ्यात्व, विषय-कषायादि परिणाम से रहित होने के द्वारा निर्विकल्प-समाधी में स्थित होकर अपनी शुद्ध-आत्मा का आराधन / सेवन, वह राध कहलाता है; संसिद्धि, सिद्धि, साधित तथा आराधित ये शब्द उस राध के पर्यायवाची नाम हैं । <b>[अवगदराधो जो खलु चेदा सो होदि अवराहो]</b> अपगत अर्थात् नष्ट हो गया है राध अर्थात् शुद्धात्मा का आराधन जिस पुरुष का, वह पुरुष ही अभेद-विवक्षा से सापराध ठहरता है । अथवा अपगत है, अर्थात् नष्ट हो गया है, राध अर्थात शुद्धात्मा की आराधना जिसके वह रागादि-विभाव परिणाम वहीं अपराध है और उस सहित जो है वह सापराध है । किन्तु उससे विपरीत जो आत्मा त्रिगुप्ति-रूप-समाधि में स्थित होता है वह निरपराध है । इस पर शिष्य कहता है कि हे भगवन् ! शुद्धात्मा की आराधना के प्रयास का क्या प्रयोजन है, जब कि प्रतिक्रमण आदि अनुष्ठान से ही आत्मा निरपराध हो जाता है ? अपराधी के जो अप्रतिक्रमणादिक हैं, वे 'दोष' शब्द का वाच्य जो अपराध उसके नष्ट न करने वाले होने से विष-कुंभ स्वरूप कहे जाते हैं और जो प्रतिक्रमणादिक हैं व दोष शब्द के वाच्य अपराध का नाश करने वाले होने से अमृत-कुंभ-स्वरूप कहे जाते हैं । जैसा कि पुराने प्रायश्चित नाम के ग्रंथ में कहा गया है -- <b>[अपडिकमणं अपडिसरणं अप्पडिहारो अधारणा चेव । अणियत्तीय अणिंदा अगरुहाsसोहीय विसकुंभो ॥ पडिकमणं परिसरणं पडिसरणं धारणा णियत्तीय । णिंदा गरुहा सोही अट्ठविहो अमयकुंभो दु ॥]</b></p></font></td>
      </tbody></table></div>
</body>
</html>
