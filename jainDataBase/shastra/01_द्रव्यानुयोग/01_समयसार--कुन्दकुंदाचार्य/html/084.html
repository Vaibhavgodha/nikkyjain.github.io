<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='083.html'><img src='../../../../../images/common/prev.jpg' id=next height=50 width=50/></a>
      <a href='085.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿आगे पुद्गल-कर्म फल को जानते हुए ज्ञानी जीव के साथ पुद्गल-कर्म के फल के कारण से फिर द्रव्य-कर्म के साथ निश्चय से कर्ता-कर्म भाव नहीं है ऐसा वर्णन करते हैं --</font></div>
    <h3 class=mainTitle align=center><font color=maroon> ﻿ण वि परिणमदि ण गिण्हदि उप्पज्जदि ण परदव्वपज्जाए (७८)<br>णाणी जाणंतो वि हु पोग्गलकम्मप्फलमणंतं ॥८४॥<br> </font></h3>
  <div class=bottomContainer id=bottomTxt63 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[णाणी]</b> ज्ञानी <b>[अणेयविहं]</b> अनेक प्रकार के <b>[पोग्गलकम्मप्फलमणंतं]</b> अनन्त पुद्गल-कर्म के फलों को <b>[जाणंतो वि]</b> जानता हुआ भी <b>[हु]</b> निश्चय से <b>[परदव्वपज्जाए]</b> पर द्रव्य के पर्यायों में <b>[ण वि परिणमदि]</b> न ही परिणमित होता है <b>[ण गिण्हदि]</b> न ग्रहण करता है <b>[उप्पज्जदि ण]</b> और न उत्पन्न होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha084 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha084 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha084-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>परद्रव्य की पर्याय में उपजे ग्रहे ना परिणमें<br>पुद्गल करम का नंतफल ज्ञानी पुरुष जाना करें ॥७८॥</div><br><p>जिस कारण प्राप्य, विकार्य, और निर्वर्त्य ऐसे जिसका लक्षण व्याप्य है ऐसा तीन प्रकार का सुख-दुःखादिरूप पुद्गल-कर्म का फल जो कि स्वयं अंतर्व्यापक होकर, आदि-मध्य-अंत में व्याप्त होकर <ul><li>ग्रहण करते हुए, <li>उसी प्रकार परिणमन करते हुए तथा <li>उसी प्रकार उत्पन्न होते हुए </ul>पुद्गल-द्रव्य के द्वारा क्रियमाण को जानता हुआ भी ज्ञानी, आप अंतर्व्यापक होकर बाह्य स्थित पर-द्रव्य के परिणाम को मिट्टी और घड़े की भांति आदि, मध्य और अन्त में व्याप्त कर <ul><li>नहीं ग्रहण करता, <li>उस प्रकार परिणमन भी नहीं करता तथा <li>उस प्रकार उत्पन्न भी नहीं होता । </ul>इस कारण प्राप्य, विकार्य और निर्वर्त्यरूप व्याप्य-लक्षण पर-द्रव्य के परिणाम-रूप कर्म को नहीं करते हुए, मात्र सुख-दुःखरूप कर्म के फल को जानते हुए भी ज्ञानी का पुद्गल के साथ कर्तृ-कर्म-भाव नहीं है ।</p></font></td>
    <td id=gatha084-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[पोग्गलकम्मप्फलमणंतं]</b> पौद्गलिक कर्मों का फल जो कि उपादान-कारण रूप से उदयागत द्रव्य-कर्म के द्वारा किया जाता है तथा सुख-दुःखरूप-शक्ति की अपेक्षा से अनंत प्रकार का होता है, उसको <b>[णाणी जाणंतो वि हु]</b> वीतराग-रूप जो शुद्धात्मा उसके संवेदन से समुत्पन्न-सुखामृत रस उससे तृप्त होता हुआ भेदज्ञानी जीव अपने निर्मल-विवेकरूप-भेद-ज्ञान से स्पष्ट रूप जानता हुआ भी <b>[ण वि परिणमदि ण गिण्हदि उप्पज्जदि ण परदव्वपज्जाए]</b> वर्तमान सुख-दुःखरूप शक्ति की अपेक्षा का निमित्त-उपादान रूप में उदय में आया हुआ पुद्गल-कर्म जो की पर-द्रव्य पर्याय-स्वरूप है उसके रूप में जैसे मिट्टी-कलश के रूप में परिणमन करती है वैसे शुद्ध-नय की अपेक्षा से न तो परिणमन ही करता है, न तन्मयता के साथ उसे ग्रहण ही करता है और न उसकी पर्यायरूप से उत्पन्न ही होता है क्योंकि मृत्तिका और कलश में परस्पर जैसा तादात्म्य लक्षण संबंध है वैसा संबंध ज्ञानी जीव का द्रव्य-कर्म के साथ नहीं है ।</p><br><p>यहाँ कोई प्रश्न करता है कि जब पुद्गल-द्रव्यकर्म के रूप में न तो परिणमन ही करता है, न उसे ग्रहण ही करता है और न तदाकाररूप से उत्पन्न ही होता है, तब वह ज्ञानी जीव क्या करता है ? इसका उत्तर आचार्य देते हैं कि वह तो मिथ्यात्व-विषय-कषाय-ख्याति-पूजा-लाभ और भोगों की आकांक्षा रूप निदानबंध-शल्यादि-विभाव-परिणामों के कर्तापन और भोक्तापन के विकल्प से रहित अपनी शुद्धात्मा का स्वरूप जो कि जल के भरे हुए कलश के समान केवल एक-चिदानंद स्वभाव से परिपूर्ण है उसी का निर्विकल्प-समाधि में स्थित होकर ध्यान करता है ।</p><br><p>इस प्रकार निश्चय-नय से आत्मा द्रव्य-कर्मादि स्वरूप-परद्रव्य के रूप में कभी नहीं परिणमता इस प्रकार का व्याख्यान करने वाली तीन गाथाएँ हुईं ।</p></font></td>
      </tbody></table></div>
</body>
</html>
