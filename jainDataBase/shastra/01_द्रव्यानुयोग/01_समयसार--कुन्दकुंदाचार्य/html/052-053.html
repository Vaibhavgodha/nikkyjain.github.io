<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='051.html'><img src='../../../../../images/common/prev.jpg' id=next height=50 width=50/></a>
      <a href='054.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब व्यवहारनय किस दृष्टांत से प्रवृत्त होता है यह बतलाते हैं --</font></div>
    <h3 class=mainTitle align=center><font color=maroon> ﻿राया हु णिग्गदो त्ति य एसो बलसमुदयस्स आदेसो (४७)<br>ववहारेण    दु   उच्चदि   तत्थेक्को   णिग्गदो  राया ॥५२॥<br>एमेव य ववहारो अज्झवसाणादिअण्णभावाणं (४८)<br>जीवो त्ति कदो सुत्ते तत्थेक्को णिच्छिदो जीवो ॥५३॥<br> </font></h3>
  <div class=bottomContainer id=bottomTxt42 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जैसे कोई राजा सेनासहित निकला वहाँ <b>[राया हु णिग्गदो]</b> यह राजा निकला <b>[त्ति य एसो]</b> इसप्रकार जो यह <b>[बलसमुदयस्स]</b> सेना के समुदाय को <b>[आदेसो]</b> कहा जाता है सो वह <b>[ववहारेण दु उच्चदि]</b> व्यवहार से कहा जाता है, <b>[तत्]</b> उस सेना में  <b>[एक्को णिग्गदो राया]</b> राजा तो एक ही निकला है; <b>[एमेव य]</b> इसीप्रकार <b>[अज्झवसाणादिअण्णभावाणं]</b> अध्यवसानादि अन्य भावों को <b>[जीवो त्ति]</b> '(<font color=DarkSlateGray>यह</font>) जीव है' इसप्रकार <b>[सुत्ते]</b> परमागम में कहा है सो <b>[ववहारो कदो]</b> व्यवहार किया है, <b>[तत् णिच्छिदो]</b> यदि निश्चय से विचार किया जाये तो उनमें <b>[एक्को जीवो]</b> जीव तो एक ही है ।<br></div>
    <div class=tikaTopContainer><b><br> टीका : 
    <span id=teeka0 class=gatha052-053 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha052-053 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha052-053-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿राजा खलु निर्गत इत्येष बलसमुदयस्यादेश:<br>व्यवहारेण तूच्यते तत्रैको निर्गतो राजा ॥४७॥<br>एवमेव च व्यवहारोsध्यवसानाद्यन्यभावानाम् ।<br>जीव इति कृत: सूत्रे तत्रैको निश्चितो जीव: ॥४८॥<br><br>अथ केन दृष्टान्तेन प्रवृत्तो व्यवहार इति चेत् --<br>यथैष राजा पञ्च योजनान्यभिव्याप्य निष्क्रामतीत्येकस्य पञ्चयोजनान्य-भिव्याप्तुमशक्यत्वाद्व्यवहात्त्टॅज्ञ्द्गैंझ्र्र्ण्ीण्ॅद्ग-र्दींिॅर्द्गीत्त्ॅडुमिंकॅद्गर्डॅिीर्ध्ॅिॅद्गिीी बलसमुदाये राजेति व्यवहार: परमार्थतस्त्वेक एव राजा; तथैष जीव: समगं्र रागग्राममभिव्याप्य प्रवर्तत इत्येकस्य समगं्र रागग्राममभिव्याप्तु-मशक्यत्वाद्व्यवहारिणाामध्यवसानादिष्वन्यभावेआचिझििझिच्झिािठि्यैह्मिद्रिक्विउिघ्-झस्त्रिहि्लङि्खद्रउिउह्मिहृ्रिुह्मिश्चििठि्यअकिझिदिद्रह्मिडििर्र्र्उीॅमींीूॅद्धींुीॅमींिंॅर्र्र्ज्ञ्ींींठींॅद्गइकींर्र्र्र्र्र्ञ्ींध्ींध्ॅद्धीॅमींडींीं जीव इति व्यवहार:, परमार्थतस्त्वेक एव जीव: ।</font></span><br></font></b><br><br><font color=darkBlue><div class=teekaPadya align=center>'निर्गमन इस नृपका हुआ', निर्देश सैन्य-समूह में<br>व्यवहार  से  कहलाय  यह,  पर  भूप इसमें एक है ॥४७॥<br>त्यों सर्व अध्यवसान आदिक, अन्यभाव जु जीव हैं ।<br>शास्त्रन किया व्यवहार, पर वहाँ जीव निश्चय एक ॥४८॥</div><br><br><p>जैसे यह कहना कि यह राजा पाँच योजन के विस्तार में निकल रहा है सो यह व्यवहारी-जनों का सेना समुदाय में राजा कह देने का व्यवहार है, क्योंकि एक राजा का पाँच योजन में फैलना अशक्य है; परमार्थ से तो राजा एक ही है, (<font color=DarkSlateGray>सेना राजा नहीं है</font>); उसीप्रकार यह जीव समग्र (<font color=DarkSlateGray>समस्त</font>) राग-ग्राम में (<font color=DarkSlateGray>राग के स्थानों में </font>) व्याप्त होकर प्रवृत्त हो रहा है ऐसा कहना वह, व्यवहारी-जनों का अध्यवसानादिक भावों में जीव कहने का व्यवहार है, क्योंकि एक जीव का समग्र राग-ग्राम में व्याप्त होना अशक्य है; परमार्थ से तो जीव एक ही है, (<font color=DarkSlateGray>अध्यवसानादिक भाव जीव नहीं है</font>) है ॥४८॥</p></font></td>
    <td id=gatha052-053-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[राया हु णिग्गदो त्ति य एसो बलसमुदयस्स आदेसो]</b> सेना के निकलने पर यह राजा ही निकला है और <b>[ववहारेण दु वुच्चदि तत्थेको णिग्गदो राया]</b> पांच योजन के विस्तार में सेना समूह को देखकर राजा जाता है ऐसा व्यवहार से ही कहा जाता है । निश्चयनय से तो वहां एक ही राजा जाता है- इसप्रकार द्य्ष्टान्त पूर्ण हुआ । </p><br><p>अब दार्ष्टान्त (<font color=DarkSlateGray>सिद्धान्त</font>) कहते  हैं । <b>[एमेव य ववहारो अज्झवसाणदि अण्णभावाणं]</b> इसीप्रकार राजा के  द्य्ष्टान्त की तरह व्यवहार है ।<br><b><font color=red>प्रश्न – किसका व्यवहार है ?<br></font><font color=darkGreen>उत्तर –</font></b> जीव से भिन्न अध्यवसानादि तथा रागादि भावों का व्यवहार है । <br><b><font color=red>प्रश्न – किसप्रकार व्यवहार है ?<br></font><font color=darkGreen>उत्तर –</font></b> कि रागादिभाव व्यवहार से परमागम या सूत्र में जीव कहे गये हैं । </p><br><p><b>[तत्थेको णिच्छदो जीवो]</b> वहां उन रागादि परिणामों के बीच जीव कौन है ? कैसा है ? यह निश्चित रूप से जानना चाहिए । शुद्ध-निश्चय-नय से भाव-कर्म द्रव्य-कर्म, नोकर्म रहित, शुद्ध-बुद्ध एक-स्वभाव वाला जीव द्रव्य है ॥५२-५३॥</p><br><p>इस प्रकार व्यवहार-नय के समर्थन रूप से तीन गाथाएं पूर्ण हुईं । इसप्रकार अजीव अधिकार के बीच शुद्ध-निश्चय-नय से देह, रागादि परद्रव्य जीव-स्वरूप नहीं हैं -- इसप्रकार के कथन की मुख्यता से दस गाथाओं द्वारा प्रथम अन्तराधिकार का व्याख्यान हुआ ।</p><br><p>इसके बाद वर्ण रसादि पुद्गल स्वरूप से रहित, अनन्तगुणादिमय शुद्धजीव ही उपादेय है ऐसी भावभासना की मुख्यता से बारह गाथाओं तक व्याख्यान करते हैं । वहां बारह गाथाओं के बीच <ul><li>परमसमायिक भावना रूप से परिणत अभेद रत्नत्रय लक्षण वाले निर्विकल्प समाधि से समुत्पन्न परमानन्द सुख समरसीभाव से परिचित शुद्ध-जीव ही उपादेय है, इस मुख्यता से <b>[अरसमरूवं]</b> इत्यादि एक गाथा है । <li>उसके बाद अभ्यन्तर में रागादिक और बहिरङ्ग में जो वर्णादि भाव हैं वे शुद्ध-जीव का स्वरूप नहीं हैं । इसतरह उसका ही विशेष वर्णन करने के लिए <b>[जीवस्स णत्थि वण्णो]</b> इत्यादि छह गाथाएं  हैं । <li>उसके बाद वे ही रागादि और वर्णादि भाव व्यवहार से (<font color=DarkSlateGray>जीव के</font>) हैं और शुद्ध-निश्चय-नय से वे जीव के नहीं हैं, इसप्रकार परस्पर सापेक्ष दो नयों के विवरण के लिए <b>[ववहारेण दु]</b> इत्यादि एक गाथा सूत्र है <li>इसके बाद इन रागादि का व्यवहार-नय से जीव के साथ दूध एवं जल के समान सम्बन्ध है परन्तु निश्चय-नय से सम्बन्ध नहीं है इसके समर्थन रूप से <b>[एदेहिं य सम्बन्धो]</b> इत्यादि एक गाथा है । <li>इसके आगे उस व्यवहार-नय का ही फिर से व्यर्थ व्यक्त करने के लिए दृष्टांत-दार्ष्टान्त के समर्थन रूप से <b>[पंथे मुस्संतं]</b> इत्यादि तीन गाथाएं हैं । </ul>यह द्वितीय स्थल की समूह रूप पीठिका है ।</p></font></td>
      </tbody></table></div>
</body>
</html>
