<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='015.html'><img src='../../../../../images/common/prev.jpg' id=next height=50 width=50/></a>
      <a href='017.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब पहली गाथा में तो यह बतलाते हैं कि संसार अवस्था में भी शुद्धनय से आत्मा अबद्ध, अस्पृष्ट, अनन्य, नियत, अविशेष और असंयुक्त इन पांच विशेषणों से युक्त है । जैसे कि कमल-पत्र, मृत्तिका, समुद्र, स्वर्ण और उष्णता रहित जल होता है । इस प्रकार का कथन किया गया है --</font></div>
    <h3 class=mainTitle align=center><font color=maroon> ﻿जो पस्सदि अप्पाणं अबद्धपुट्ठं अणण्णयं णियदं (१४)<br>अविसेसमसंजुत्तं तं सुद्धणयं वियाणीहि ॥१६॥<br> </font></h3>
  <div class=bottomContainer id=bottomTxt17 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो <b>[अप्पाणं]</b> आत्मा को <b>[अबद्धपुट्ठं]</b> बंध रहित, पर के स्पर्श रहित, <b>[अणण्णयं]</b> अनन्य, <b>[णियदं]</b> नित्य, <b>[अविसेसम्]</b> अविशेष और <b>[असंजुत्तं]</b> अन्य के संयोग रहित <b>[पस्सदि]</b> अवलोकन करता है, <b>[तं]</b> उसे <b>[सुद्धणयं]</b> शुद्ध-नय <b>[वियाणीहि]</b> जानो ।<br></div>
    <div class=tikaTopContainer><b><br> टीका : 
    <span id=teeka0 class=gatha016 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha016 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha016-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿य: पश्यति आत्मानम् अबद्धस्पृष्टनन्यकं नियतम्<br>अविशेषमसंयुक्तं तं शुद्धनयं विजानीहि ॥१४॥<br><br>या खल्वबद्धस्पृष्टस्यानन्यस्य नियतस्याविशेषस्यासंयुक्तस्य चात्मनोऽनुभूति: स शुद्धनय:, सा त्वनुभूतिरात्मैव । इत्यात्मैक एव प्रद्योतते ।<br>कथं यथोदितस्यात्मनोनुभूतिरिति चेद्‌बद्धस्पृष्टत्वादीनामभूतार्थत्वात्‌ ।<br>तथा हि  यथा खलु बिसिनीपत्रस्य सलिलनिमग्नस्य सलिलस्पृष्टत्वपर्यायेणानुभूयमानतायां सलिलस्पृष्टत्वं भूतार्थमप्येकांतत: सलिलास्पृश्यं बिसिनीपत्रस्वभावमुपेत्यानुभूयमानतायाम-भूतार्थम्‌ ।<br>तथात्मनोऽनादिबद्धस्य बद्धस्पृष्टत्वपर्यायेणानुभूयमानतायां बद्धस्पृष्टत्वं भूतार्र्थमप्येकांतत: पुद्‌गलास्पृश्यमात्मस्वभावमुपेत्यानुभूयमानतायामभूतार्थम्‌ ।<br>यथा च मृत्तिकाया: करककरीरकर्करीकपालादिपर्यायेणानुभूयमानतायामन्यत्वं भूतार्थमपि सर्वतोऽप्यस्खलंतमेकं मृत्तिकास्वभावमुपेत्यानुभूयमानतायामभूतार्थम्‌ । तथात्मनो नारकादिपर्याये-णानुभूयमानतायामन्यत्वं भूतार्थमपि सर्वतोऽप्यस्खलंतमेकमात्मस्वभावमुपेत्यानुभूयमानतायाम-भूतार्थम्‌ ।<br>यथा च वारिधेर्वृद्धिहानिपर्यायेणानुभूयमानतायामनियतत्वं भूतार्थमपि नित्यव्यवस्थितंवारिधि- स्वभावमुपेत्यानुभूयमानतायामभूतार्थम्‌ । तथात्मनो वृद्धिहानिपर्यायेणानुभूयमानतायामनियतत्वं भूतार्थमपि नित्यव्यवस्थितमात्मस्वभावमुपेत्यानुभूयमानतायामभूतार्थम्‌ ।<br>यथा च कांचनस्य स्निग्धपीतगुरुत्वादिपर्यायेणानुभूयमानतायां विशेषत्वं भूतार्थमपि प्रत्यस्त-मितसमस्तविशेषं कांचनस्वभावमुपेत्यानुभूयमानतायामभूतार्थम्‌ । तथात्मनो ज्ञानदर्शनादिपर्याये-णानुभूयमानतायां विशेषत्वं भूतार्थमपि प्रत्यस्तमितसमस्तविशेषमात्मस्वभावमुपेत्यानुभूय-मानतायामभूतार्थम्‌ ।<br><br>यथा चापां सप्तार्चि:प्रत्ययोष्णसमाहितत्वपर्यायेणानुभूयमानतायां संयुक्तत्वं भूतार्थमप्ये-कांतत: शीतमप्स्वभावमुपेत्यानुभूयमानतायामभूतार्थम्‌ । तथात्मन: कर्मप्रत्ययमोहसमाहितत्व-पर्यायेणानुभूयमानतायां संयुक्तत्वं भूतार्थमप्येकांतत: स्वयं बोधं जीवस्वभावमुपेत्यानुभूयमानताया-मभूतार्थम्‌ ॥१४॥</font></span><br></font></b><br><br><font color=darkBlue><div class=teekaPadya align=center>अबद्धपुट्ठ अनन्य नियत अविशेष जाने आत्म को<br>संयोग विरहित भी कहे जो शुद्धनय उसको कहें ॥१४॥</div><br><p>अबद्धस्पृष्ट, अनन्य, नियत, अविशेष और असंयुक्त आत्मा की अनुभूति शुद्धनय है और वह अनुभूति आत्मा ही है; इसप्रकार एक आत्मा ही प्रकाशमान है । शुद्धनय, आत्मा की अनुभूति या आत्मा सब एक ही है, अलग-अलग नहीं ।</p><br><p><b><font color=red>प्रश्न – ऐसे आत्मा की अनुभूति कैसे हो सकती है ?</p><br><p></font><font color=darkGreen>उत्तर –</font></b> बद्धस्पृष्टादिभावों के अभूतार्थ होने से यह अनुभूति हो सकती है ।</p><br><p>अब इसी बात को पाँच दृष्टान्तों के द्वारा विस्तार से स्पष्ट करते हैं - <ol><li>जिसप्रकार जल में डूबे हुए कमलिनी पत्र का, जल से स्पर्शितपर्याय की ओर से अनुभव करने पर, देखने पर, जल से स्पर्शित होना भूतार्थ है, सत्यार्थ है; तथापि जल से किंचित्मात्र भी स्पर्शित न होने योग्य कमलिनी पत्र के स्वभाव के समीप जाकर अनुभव करने पर जल से स्पर्शित होना अभूतार्थ है, असत्यार्थ है । इसीप्रकार अनादिकाल से बँधे हुए आत्मा का पुद्गलकर्मो से बँधने, स्पर्शित होनेरूप अवस्था से अनुभव करने पर बद्धस्पृष्टता भूतार्थ है, सत्यार्थ है; तथापि पुद्गल से किंचित्मात्र भी स्पर्शित न होने योग्य आत्मस्वभाव के समीप जाकर अनुभव करने पर बद्धस्पृष्टता अभूतार्थ है,असत्यार्थ है । <li>जैसे कुण्डा, घड़ा, खप्पर आदि पर्यायों से मिट्टी का अनुभव करने पर अन्यत्व (<font color=DarkSlateGray>वे अन्य-अन्य हैं, जुदे-जुदे हैं - यह</font>) भूतार्थ है, सत्यार्थ है; तथापि सर्वत: अस्खलित (<font color=DarkSlateGray>सर्वपर्याय भेदों से किंचित्मात्र भी भेदरूप न होनेवाले</font>) एक मिट्टी के स्वभाव के समीप जाकर अनुभव करने पर अन्यत्व अभूतार्थ है, असत्यार्थ है । इसीप्रकार नर-नारकादि पर्यायों से आत्मा का अनुभव करने पर अन्यत्व भूतार्थ है, सत्यार्थ है; तथापि सर्वत: अस्खलित (<font color=DarkSlateGray>सर्वपर्याय भेदों से किंचित्मात्र भेदरूप न होनेवाले</font>) एक चैतन्याकार आत्मस्वभाव के समीप जाकर अनुभव करने पर अन्यत्व अभूतार्थ है; असत्यार्थ है । <li>जिसप्रकार समुद्र का वृद्धि-हानिरूप अवस्था से अनुभव करने पर अनियतता भूतार्थ है, सत्यार्थ है; तथापि समुद्र के नित्य स्थिरस्वभाव के समीप जाकर अनुभव करने पर अनियतता अभूतार्थ है, असत्यार्थ है । इसीप्रकार आत्मा का वृद्धि-हानिरूप पर्यायभेदों से अनुभव करने पर अनियतता भूतार्थ है, सत्यार्थ है; तथापि नित्य स्थिर आत्मस्वभाव के समीप जाकर अनुभव करने पर अनियतता अभूतार्थ है, असत्यार्थ है । <li>जिसप्रकार सोने का चिकनापन, पीलापन, भारीपन इत्यादि गुणरूप भेदों से अनुभव करने पर विशेषता भूतार्थ है, सत्यार्थ है; तथापि जिसमें सर्वविशेष विलय हो गये हैं - ऐसे सुवर्णस्वभाव के समीप जाकर अनुभव करने पर विशेषता अभूतार्थ है, असत्यार्थ है । इसीप्रकार आत्मा का ज्ञान, दर्शन आदि गुणरूप भेदों से अनुभव करने पर विशेषता भूतार्थ है, सत्यार्थ है; तथापि जिसमें सर्व विशेष विलय हो गये हैं - ऐसे आत्मस्वभाव के समीप जाकर अनुभव करने पर विशेषता अभूतार्थ है, असत्यार्थ है । <li>जिसप्रकार अग्नि जिसका निमित्त है - ऐसी उष्णता के साथ संयुक्ततारूप - तप्ततारूप अवस्था से जल का अनुभव करने पर जल की उष्णतारूप संयुक्तता भूतार्थ है, सत्यार्थ है; तथापि एकान्त शीतलतारूप जलस्वभाव के समीप जाकर अनुभव करने पर उष्णता के साथ जल की संयुक्तता अभूतार्थ है, असत्यार्थ है । उसीप्रकार कर्म जिसका निमित्त है - ऐसे मोह के साथ संयुक्ततारूप अवस्था से आत्मा का अनुभव करने पर संयुक्तता भूतार्थ है, सत्यार्थ है; तथापि जो स्वयं एकान्त बोधरूप है, ज्ञानरूप है - ऐसे जीवस्वभाव के समीप जाकर अनुभव करने पर संयुक्तता अभूतार्थ है, असत्यार्थ है ।</p><br><p>न हि विदधति बद्धस्पृष्टभावादयोऽमी<br>स्फुटुपरितरंतोऽप्येत्य यत्र प्रतिष्ठाम् ।<br>अनुभवतु तमेव द्योतमानं समंतात्<br>जगदपगतमोहीभूय सम्यक्स्वभावम् ॥११॥<br>(<font color=DarkSlateGray>हिंदी</font>)<br>पावें न जिसमें प्रतिष्ठा बस तैरते हैं बाह्य में<br>ये बद्धस्पृष्टादि सब जिसके न अन्तरभाव में ॥<br>जो है प्रकाशित चतुर्दिक् उस एक आत्मस्वभाव का<br>हे जगतजन ! तु नित्य ही निर्मोह हो अनुभव करो ॥११॥</p><br><p>ये बद्धस्पृष्टादि पाँच भाव जिस आत्मस्वभाव में प्रतिष्ठा को प्राप्त नहीं करते, मात्र ऊपर-ऊपर ही तैरते हैं और जो आत्मस्वभाव चारों ओर से प्रकाशमान है अर्थात् सर्व-अवस्थाओं में प्रकाशमान है; आत्मा के उस सम्यक्स्वभाव का हे जगत के प्राणियों ! तुम मोहरहित होकर अनुभव करो ।<br>(<font color=DarkSlateGray>शार्दूलविक्रीडित</font>)<br>भूतं भांतमभूतमेव रभसान्निर्भिद्य बंधं सुधी-<br>र्यद्यंत: किल कोऽप्यहो कलयति व्याहत्य मोहं हठात् <br>आत्मात्मानुभवैकगम्यमहिमा व्यक्तोऽयमास्ते ध्रुवं<br>नित्यं कर्मकलंकपंकविकलो देव: स्वयं शाश्वत: ॥१२॥</p><br><p>यदि कोई बुद्धिमान सम्यग्दृष्टि धर्मात्मा जीव अपने आत्मा को भूत, वर्तमान और भविष्य काल संबंधी कर्मों के बंध से भिन्न करके देखे, बद्धस्पृष्टादि भावों के प्रति एकत्व के मोह को अपने पुरुषार्थ से बलपूर्वक दूर करके अंतरंग में देखे तो अनुभवगम्य महिमा का धारक यह निज भगवान आत्मा कर्म-कलंकरूपी कीचड से अलिप्त, निश्चल, नित्य, शाश्वत स्वयं देवाधिदेव के रूप में ही दिखाई देता है; क्योंकि शुद्धनय का विषयभूत निज भगवान आत्मा तो सदा ही देहदेवल में बद्धस्पृष्टादि भावों से रहित विराजमान है ।<br>(<font color=DarkSlateGray>वसन्ततिलका</font>)<br>आत्मानुभूतिरिति शुद्धनयात्मिका या<br>ज्ञानानुभूतिरियमेव किलेति बुद्ध्वा<br>आत्मानमात्मनि निवेश्य सुनिष्प्रकंप-<br>मेकोऽस्ति नित्यमवबोधघन: समंतात् ॥१३॥<br>(<font color=DarkSlateGray>हिंदी</font>)<br>शुद्धनयातम आतम की अनुभूति कही जो<br>वह ही है ज्ञानानुभूति तु यही जानकर ॥<br>आतम में आतम को निश्चल थापित करके<br> सर्व ओर से एक ज्ञानघन आतम निरखो ॥१३॥</p><br><p>इसप्रकार जो शुद्ध-नयस्वरूप आत्मा की अनुभूति है, वही वास्तव में ज्ञान की अनुभूति है । यह जानकर तथा आत्मा में आत्मा को निश्चल स्थापित करके ज्ञान के घनपिण्ड और नित्य इस आत्मा को सदा ही देखना-जानना चाहिए ।</p></font></td>
    <td id=gatha016-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जो पस्स्दि अप्पाणं]</b> जो शुद्धात्मा को जानता है, किस प्रकार ? <b>[अबद्धपुट्ठं]</b> जल में रहकर भी उससे अस्पृष्ट रहने वाले कमल-पत्र के समान द्रव्य-कर्म और नोकर्म से रहित <b>[अणण्णयं]</b> जैसे स्थास, कोश, कुशूल, और घटादि पर्यायों में मृत्तिका बना ही रहता है, वैसे ही नरनारकादि पर्यायों में द्रव्य-रूप से आत्मा ही बनी रहती है । <b>[णियदं]</b> निस्तरंग और उत्तरंग (<font color=DarkSlateGray>ज्वार-भाटा</font>) अवस्था में परिणमता हुआ समुद्र, समुद्र ही रहता है उसी प्रकार आत्मा सब अवस्थाओं में अवस्थित रहने वाला है, <b>[अविसेसं]</b> जैसे गुरुता, स्निग्धता और पीततादि धर्मों को स्वीकार किये हुए होकर भी स्वर्ण अभिन्न है, उसी प्रकार आत्मा ज्ञानदर्शनादि गुणों से अभिन्न है । <b>[असंजुत्तं]</b> जैसे जल वास्तविकता में उष्णता रहित होता है उसी प्रकार आत्मा रागादि विकल्प वाले भावकर्मों से भी रहित है । इस प्रकार जो आत्मा को जानता है <b>[तं सुद्धणयं वियाणीहि]</b> अभेदनय के द्वारा शुद्धनय का विषय होने से व शुद्धात्मा का साधक होने से और शुद्ध अभिप्राय में परिणत होने से उस पुरुष को ही शुद्धनय समझना चाहिये ।</p></font></td>
      </tbody></table></div>
</body>
</html>
