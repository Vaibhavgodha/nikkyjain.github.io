<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='248-249.html'><img src='../../../../../images/common/prev.jpg' id=next height=50 width=50/></a>
      <a href='252-256.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿वात्सल्य और प्रभावना अंग का धारी सम्यग्दृष्टि का वर्णन</font></div>
    <h3 class=mainTitle align=center><font color=maroon> ﻿जो कुणदि वच्छलत्तं तिण्हं साहूण मोक्खमग्गम्हि (२३५)<br>सो वच्छलभावजुदो सम्मादिट्ठी मुणेदव्वो ॥२५०॥<br>विज्जारहमारूढो मणोरहपहेसु भमइ जो चेदा (२३६)<br>सो जिणणाणपहावी सम्मादिट्ठी मुणेदव्वो ॥२५१॥<br> </font></h3>
  <div class=bottomContainer id=bottomTxt162 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जो कुणदि वच्छलत्तं]</b> जो करता है वत्सल <b>[तिण्हं साहूण मोक्खमग्गम्हि]</b> तीनों मोक्षमार्ग के साधन (<font color=DarkSlateGray>सम्यग्दर्शन, ज्ञान व चारित्र</font>) / साधक (<font color=DarkSlateGray>आचार्य, उपाध्याय और साधु</font>) के प्रति; <b>[सो वच्छलभावजुदो]</b> उस वात्सल्य भाव युक्त को <b>[सम्मादिट्ठी मुणेदव्वो]</b> सम्यग्दृष्टि जानो ।<br><b>[विज्जारहमारूढो]</b> विद्यारूपी रथ पर आरूढ़, <b>[मणोरहपहेसु भमइ]</b> मनरूपी रथ के पथ में भ्रमण करने वाला <b>[जो चेदा]</b> जो चेतयिता (<font color=DarkSlateGray>ज्ञायक</font>); <b>[सो जिणणाणपहावी]</b> उस जिनेन्द्र भगवान के ज्ञान की प्रभावना करनेवाले को <b>[सम्मादिट्ठी मुणेदव्वो]</b> सम्यग्दृष्टि जानो ।<br></div>
    <div class=tikaTopContainer><b><br> टीका : 
    <span id=teeka0 class=gatha250-251 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha250-251 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha250-251-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿य: करोति वत्सलत्वं त्रयाणां साधूनां मोक्षमार्गे<br>स वत्सलभावयुत: सम्यग्दृष्टिर्ज्ञातव्य: ॥२३५॥<br>विद्यारथमारूढ़: मनोरथपथेषु भ्रति यश्चेतयिता<br>स जिनज्ञानप्रभावी सम्यग्दृष्टिर्ज्ञातव्य:s ॥२३६॥<br><br>यतो हि सम्यग्दृष्टि: टंकोत्कीर्णैकज्ञायकभावमयत्वेन सम्यग्दर्शनज्ञानचारित्राणां स्वस्मादभेद-बुद्ध़या सम्यग्दर्शनान्मार्गवत्सल:, ततोऽस्य मार्गानुपलंभकृतो नास्ति बंध:, किन्तु निर्जरैव ।<br>यतो हि सम्यग्दृष्टि: टंकोत्कीर्णैकज्ञायकभावमयत्वेन ज्ञानस्य समस्तशक्तिप्रबोधेन प्रभावजन-नात्प्रभावनाकर:, ततोऽस्य ज्ञानप्रभावनाप्रकर्षकृतो नास्ति बंध:, किंतु निर्जरैव ॥२३५-२३६॥</font></span><br></font></b><br><br><font color=darkBlue><div class=teekaPadya align=center>मुक्तिमगगत साधुत्रय प्रति रखें वत्सल भाव जो<br>वे आतमा वत्सली सम्यग्दृष्टि हैं यह जानना ॥२३५॥<br>सद्ज्ञानरथ आरूढ़ हो जो भ्रे मनरथ मार्ग में<br>वे प्रभावक जिनमार्ग के सद्दृष्टि उनको जानना ॥२३६॥</div><br><p>सम्यग्दृष्टि जीव टंकोत्कीर्ण एक ज्ञायक-भावमय होने के कारण सम्यग्दर्शन, ज्ञान और चारित्र को अपने से अभेद-बुद्धि से सम्यक्तया देखता है, अनुभव करता है; इसकारण मार्ग-वत्सल है, मोक्षमार्ग के प्रति अति प्रीतिवाला है, वात्सल्य अंग का धारी है और ज्ञान की समस्त शक्ति को प्रगट करके, विकसित करके स्वयं में प्रभाव उत्पन्न करता है, प्रभावना करता है; इसकारण प्रभावना अंग का धारी है । इसलिए उसे मार्ग की अनुपलब्धि से होनेवाला और ज्ञान की प्रभावना के अपकर्ष से होनेवाला बंध नहीं होता; अपितु निर्जरा ही होती है ।</p><br><p>(<font color=DarkSlateGray>कलश--मन्दाक्रान्ता</font>)<br>रुंधन् बंधं नवमिति निजै: संगतोऽष्टाभिरंगै:<br>प्राग्बद्धं तु क्षयमुपनयन् निर्जरोज्जृम्भणेन ।<br>सम्यग्दृष्टि: स्वयमतिरसादादिमध्यांतमुक्तं<br>ज्ञानं भूत्वा नटति गगनाभोगरंगं विगाह्य ॥१६२॥<br>(<font color=DarkSlateGray>हिंदी--दोहा</font>)<br>बंध न हो नव कर्म का, पूर्व कर्म का नाश ।<br>नृत्य करें अष्टांग में, सम्यग्ज्ञान प्रकाश ॥१६२॥<br>इसप्रकार नवीन बंध रोकता हुआ और अपने आठ अंगों से युक्त होने के कारण निर्जरा प्रगट होने से पूर्वबद्धकर्मों का नाश करता हुआ सम्यग्दृष्टि जीव स्वयं निजात्मा के अतिरस से आदि, मध्य और अंतरहित ज्ञानरूप होकर आकाश के विस्ताररूपी रंगभूमि में अवगाहन करके नाचता है ।</p></font></td>
    <td id=gatha250-251-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जो कुणदि वच्छलत्तं तिण्हं साहूण मोक्खमग्गम्हि]</b> जो कोई मोक्ष-मार्ग में ठहरकर मोक्ष-मार्ग के साधन करने वाले इन तीन सम्यग्दर्शन, समयग्ज्ञान और सम्यग्चारित्र रूप अपने ही भावों की अथवा व्यवहार से उस रत्नत्रय के आधार भूत आचार्य, उपाध्याय और साधु इन तीनों की भक्ति करता है उनमें धार्मिक-प्रेम करता है, <b>[सो वच्छलभावजुदो सम्मादिट्ठी मुणेदव्वो]</b> वह सम्यग्दृष्टि जीव वत्सल-भाव युक्त माना जाना चाहिए । उसके अवात्सल्य-भाव कृत बन्ध नहीं होता । किन्तु पूर्व संचित कर्मों की निर्जरा ही होती है ॥२५०॥</p><br><p><b>[विज्जारहमारूढो मणोरहपहेसु भमइ जो चेदा]</b> जो चेतन आत्मा अपने शुद्ध आत्मा की उपलब्धि स्वरूप विद्यामयी रथ पर आरूढ होकर मान-बड़ाई, पूजा-प्रतिष्ठा, लाभ तथा भोगों की इच्छा को आदि लेकर निदान-बंध आदि विभाव-रूप परिणाम होता है जो कि द्रव्य, क्षेत्रादि रूप पांच प्रकार सांसारिक दुखों के कारण होते हैं एवं जो आत्मा के शत्रु हैं ऐसे मनोरथ के वेगों को चित्त की तरंगों को स्वस्थ-भाव / समभाव रूप सारथी के बल से और दृढ़तर ध्यान-रूप-खड़ग के द्वारा नष्ट कर देता है । <b>[सो जिणणाणपहावी सम्मादिट्ठी मुणेदव्वो]</b> वह सम्यग्दृष्टि जीव जिनेन्द्र भगवान के ज्ञान की प्रभावना करने वाला माना गया है । अत: उसके अप्रभावना से होने वाला बन्ध नहीं होता किन्तु निश्चित रूप से पूर्व संचित कर्मों की निर्जरा ही होती है ।</p><br><p>इस प्रकार शुद्ध-नय का आश्रय लेकर संवर पूर्वक जो भाव-निर्जरा होती है उसके उपादान कारण-रूप तथा शुद्धात्मा की भावना स्वरूप जो नि:शंकितादि आठ गुण होते हैं उनके व्याख्यान करने की मुख्यता से नव गाथायें पूर्ण हुईं ।</p><br><p>यह नि:शंकितादि गुणों का जो व्याख्यान है वह निश्चय-नय की प्रधानता से किया गया है । इस व्याख्यान को निश्चय रत्नत्रय का साधक जो व्यवहार रत्नत्रय है उसमें स्थित होने वाले सराग सम्यग्दृष्टि के ऊपर भी अंजन चौरादिक की कथारूप जो व्यवहारनय है उसके द्वारा यथा संभव लगा लेना ।</p><br><p>टीकाकार के इस कथन को लेकर शंका पैदा होती है की निश्चय-नय का व्याख्यान करने के बाद भी व्यवहार-नय का व्याख्यान यहाँ क्यों किया ? टीकाकार इसका उत्तर देते हैं कि स्वर्ण और स्वर्ण-पाषाण में परस्पर कार्य कारण-भाव है वैसा ही कार्य-करण-भाव निश्चय-नय और व्यवहार-नय में है, व्यवहार-नय कारण है तो निश्चय-नय उसका कार्य है यह बात दिखलाने के लिए ही यहाँ यह प्रयास किया गया है जैसे कि -- </p><br><p>'जइ जिणमइ पवज्जह ता मा ववहारणिच्छए मुणह । एक्केण विणा छिज्जइ, तित्थं अण्णेण पुण तिच्चं' अर्थात् -- यदि जिनमत का रहस्य प्राप्त करना चाहते हो तो व्यवहार और निश्चय-नय इन दोनों में से किसी को मत भूलो क्योंकि व्यवहार-नय को छोड़ देने से अभीष्ट सिद्धि का मूल कारण जो तीर्थ है वह नष्ट हो जाता है और निश्चय-नय को भूला देने पर समुचित वस्तु-तत्त्व ही नहीं रह पाता है ।</p><br><p>सम्यग्दृष्टि जीव के जो संवर पूर्वक निर्जरा होती हुई बताई गई है वह भी प्रधानतया निर्विकल्प-समाधि के होने पर ही होती है । जो कि निर्विकल्प-समाधि, शुद्धात्मा के समीचीन तन्मयरूप श्रद्धान, ज्ञान और अनुष्ठान-रूप निश्चय-रत्नत्रय-स्वरूप होती है तथा आर्त्त और रौद्र-भाव से रहित धर्म्य-ध्यान और शुक्ल ध्यानमय होती है और शुभ और अशुभ रूप बाह्य-द्रव्यों के आलंबन से सर्वथा रहित होती है । यह निर्विकल्प-समाधि वास्तव में अत्यन्त-दुर्लभ है क्योंकि साधारण निगोद से निकलकर, एकेंद्रियपना, विकलेन्द्रियपना, पंचेन्द्रियपना, संज्ञीपना, संज्ञी में भी पर्याप्तपना, मनुष्यपना, उत्तमदेश, उत्तम-कुल, सुडौल-शरीर, इन्द्रियों की पूर्णता, रोग-रहित आयु,</p></font></td>
      </tbody></table></div>
</body>
</html>
