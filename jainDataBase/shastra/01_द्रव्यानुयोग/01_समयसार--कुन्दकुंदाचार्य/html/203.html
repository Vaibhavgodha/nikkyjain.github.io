<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='202.html'><img src='../../../../../images/common/prev.jpg' id=next height=50 width=50/></a>
      <a href='204-205.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿इस प्रकार द्रव्य-निर्जरा का व्याख्यान एक गाथा के द्वारा करके अब भाव-निर्जरा का भी स्वरूप निम्न गाथा में स्पष्ट करते हैं --</font></div>
    <h3 class=mainTitle align=center><font color=maroon> ﻿दव्वे उवभुंजंते णियमा जायदि सुहं व दुक्खं वा (१९४)<br>तं सुहदुक्खमुदिण्णं वेददि अध णिज्जरं जादि ॥२०३॥<br> </font></h3>
  <div class=bottomContainer id=bottomTxt134 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[दव्वे उवभुंजंते]</b> द्रव्य-कर्म के व वस्तु के भोगे जाने पर <b>[सुहं व दुक्खं]</b> सुख अथवा दुःख <b>[णियमा जायदि]</b> नियम से उत्पन्न होता है । <b>[वा]</b> और <b>[उदिण्णं]</b> उदय में आये हुए <b>[तं सुहदुक्खम्]</b> उस सुख दुःख को <b>[वेददि]</b> अनुभव करता है <b>[अध]</b> फिर वह सुख-दुःख-रूप भाव <b>[णिज्जरं जादि]</b> निर्जरा को प्राप्त होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha203 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha203 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha203-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿द्रव्ये उपभुज्यमाने नियमाज्जायते सुखं वा दु:खं वा<br>तत्सुखदु:खमुदीर्णं वेदयते अथ निर्जरां याति ॥१९४॥<br><br>उपभुज्यमाने सति हि परद्रव्ये तन्निमित्त: सातासातविकल्पानतिक्रमणेन वेदनाया: सुखरूपो वा दु:खरूपो वा नियमादेव जीवस्य भाव उदेति ।<br>स तु यदा वेद्यते तदा मिथ्यादृष्टे: रागादिभावानां सद्भावेन बंधनिमित्तं भूत्वा निर्जीर्यमाणोऽप्य-निर्जीर्ण: सन्‌ बंध एव स्यात्‌; सम्यग्दृष्टेस्तु रागादिभावानामभावेन बंधनिमित्तमभूत्वा केवलमेव निर्जीयमाणो निर्जीर्ण: सन्निर्जरैव स्यात्‌ ॥१९४॥</font></span><br></font></b><br><br><font color=darkBlue><div class=teekaPadya align=center>सुख-दुख नियम से हों सदा परद्रव्य के उपभोग से<br>अर भोगने के बाद सुख-दुख निर्जरा को प्राप्त हों ॥१९४॥</div><br><p>पर-द्रव्य के भोगने में आने पर तन्निमित्त्क सुख-रूप अथवा दुःख-रूप भाव नियम से उदय होते हैं, क्योंकि वह वेदना साता तथा असाता इन दोनों भावों का अतिक्रमण नहीं करती । सो यह सुख-दुःख-रूप भाव जिस समय अनुभवा जाता है उस समय मिथ्यादृष्टि के तो रागादिभावों के होने से आगामी कर्म-बन्ध का निमित्त होकर झड़ता हुआ भी निर्जरा-रूप नहीं होता हुआ बन्ध ही कहना चाहिये । और सम्यग्दृष्टि के उस सुख-दुःख के अनुभव से रागादि भावों का अभाव होने से आगामी बंध का निमित्त न होने से केवल निर्जरा रूप ही होता है सो निर्जरा-रूप हुआ निर्जरा ही कहना चाहिये, बन्ध नहीं कहा जा सकता ।</p><br><p>(<font color=DarkSlateGray>कलश--अनुष्टुभ्</font>)<br>तज्ज्ञानस्यैव सामर्थ्यं विरागस्यैव वा किल ।<br>यत्कोऽपि कर्मभि: कर्म भुंजानोऽपि न बध्यते ॥१३४॥<br>(<font color=DarkSlateGray>हिंदी--हरिगीत</font>)<br>ज्ञानी बँधे ना कर्म से सब कर्म करते-भोगते ।<br>यह ज्ञान की सामर्थ्य अर वैराग्य का बल जानिये ॥१३४॥<br>यह एकमात्र ज्ञान और वैराग्य की ही सामर्थ्य है कि ज्ञानी कर्मों को करते हुए और उनके फल को भोगते हुए भी कर्मों से बँधता नहीं है ।</p></font></td>
    <td id=gatha203-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿इस प्रकार द्रव्य-निर्जरा का व्याख्यान एक गाथा के द्वारा करके अब भावनिर्जरा का भी स्वरूप निम्न गाथा में स्पष्ट करते हैं---</p><br><p><b>[दव्वे उवभुंजंते णियमा जायदि सुहं व दुक्खं वा]</b> उदय में आये हुए द्रव्य-कर्म को यह जीव जब भोगता है, तब नियम से साता और असाता वेदनीय-कर्म के उदय के वश से सुख और दु:ख अपने वस्तु के स्वभाव से ही उत्पन्न होते हैं । <b>[तं सुहदुक्खमुदिण्णं वेददि]</b> जो कि रागरहित स्व-संवेदनभाव से उत्पन्न होने वाले पारमार्थिक-सुख से भिन्न प्रकार का होता है । उस उदय में आये हुए सुख या दुख को सम्यग्दृष्टि-जीव भी भोगता है, किन्तु वहाँ कुछ भी भला-बुरापन न मानकर राग-द्वेष किए बिना, उपेक्षा बुद्धि से उसे भोग लेता है -- उसको पार कर जाता है -- उसके साथ तन्मय होकर मैं सुखी हूँ या दुखी हूँ इत्यादि रूप से अनुभव नहीं करता । <b>[अथ णिज्जरं जादि]</b> इसलिए वह उसके स्वस्थ-भाव से निर्जरा को प्राप्त हो जाता है, झड़ ही जाता है -- प्रत्युत बन्ध नहीं कर पाता । किन्तु मिथ्यादृष्टि-जीव तो मैं सुखी हूँ या दुखी हूँ इत्यादि रूप से उपादेय-बुद्धि से उसे भोगता है, इसलिए उसके वह बन्ध का कारण होता है । जैसे कोई भी चोर स्वयं कभी मरना नहीं चाहता किन्तु कोतवाल से जब पकड़ लिया जाता है और मारा जाता है तो मरण का अनुभव करता है । वैसे ही सम्यग्दृष्टि-जीव भी यद्यपि आत्मोत्थ-सहज-सुख को उपादेय मानता है और विषय-सुख को हेय, फिर भी चारित्र-मोह कर्म के उदयरूप कोतवाल से पकड़ा हुआ वह उस विषय-सुख का अनुभव भी करता है इसलिए वह कर्म उसके लिए निर्जरा का निमित्त होता है । इस प्रकार यह भाव-निर्जरा का व्याख्यान हुआ ॥२०३॥</p></font></td>
      </tbody></table></div>
</body>
</html>
