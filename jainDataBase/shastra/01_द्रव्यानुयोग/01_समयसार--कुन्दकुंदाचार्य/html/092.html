<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='091.html'><img src='../../../../../images/common/prev.jpg' id=next height=50 width=50/></a>
      <a href='093.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿द्विक्रियावादी जीव मिथ्यादृष्टि क्यों होता है ? प्रकारान्तर से इसको स्पष्ट करते हैं --</font></div>
    <h3 class=mainTitle align=center><font color=maroon> ﻿जम्हा दु अत्तभावं पोग्गलभावं च दो वि कुव्वंति (८६)<br>तेण दु मिच्छादिट्ठी दोकिरियावादिणो होंति ॥९२॥<br> </font></h3>
  <div class=bottomContainer id=bottomTxt69 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जम्हा दु]</b> जिस कारण <b>[अत्तभावं]</b> आत्मा के भाव को <b>[च]</b> और <b>[पोग्गलभावं]</b> पुद्गल के भाव को <b>[दो वि]</b> दोनों ही को आत्मा <b>[कुव्वंति]</b> करते हैं ऐसा कहते हैं <b>[तेण दु]</b> इसी कारण <b>[दोकिरियावादिणो]</b> दो क्रियाओं को एक के ही कहने वाले <b>[मिच्छादिट्ठी]</b> मिथ्यादृष्टि ही <b>[हुंति]</b> हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha092 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha092 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha092-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यस्मात्त्वात्मभावं पुद्गलभावं च द्वावपि कुर्वंति<br>तेन तु मिथ्यादृष्टयो द्विक्रियावादिनो भवंति ॥८६॥<br><br>यत: किलात्मपरिणामं पुद्‌गलपरिणामं च कुर्वंतमात्मानं मन्यंते द्विक्रियावादिनस्ततस्ते मिथ्या-दृष्टय एवेति सिद्धांत: । मा चैकद्रव्येण द्रव्यद्वयपरिणाम: क्रियमाण: प्रतिभातु ।<br>यथा किल कुलाल: कलशसंभवानुकूलमात्मव्यापारपरिणाममात्मनोऽव्यतिरिक्तमात्मनो- ऽव्यतिरिक्तया परिणतिमात्रया क्रियया क्रियमाणं कुर्वाण: प्रतिभाति, न पुन: कलशकरणाहंकार-निर्भरोऽपि स्वव्यापारानुरूपं मृत्तिकाया: कलशपरिणामं मृत्तिकाया: अव्यतिरिक्तं मृत्तिकाया: अव्यतिरिक्तया परिणतिमात्रया क्रियया क्रियमाणं कुर्वाण: प्रतिभाति ।<br>तथात्मापि पुद्‌गलकर्मपरिणामानुकूलमज्ञानादात्मपरिणाममात्मनोऽव्यतिरिक्तमात्मनोऽव्य-तिरिक्तया परिणतिमात्रया क्रियया क्रियमाणं कुर्वाण: प्रतिभातु, मा पुन: पुद्‌गलपरिणाम-करणाहंकारनिर्भरोऽपि स्वपरिणामानुरूपं पुद्‌गलस्य परिणामं पुद्‌गलादव्यतिरिक्तं पुद्‌गलाद-व्यतिरिक्तया परिणतिमात्रया क्रियया क्रियमाणं कुर्वाण: प्रतिभातु ॥८६॥</font></span><br></font></b><br><br><font color=darkBlue><div class=teekaPadya align=center>यदि आतमा जड़भाव चेतनभाव दोनों को करे<br>तो आतमा द्विक्रियावादी मिथ्यादृष्टि अवतरे ॥८६॥</div><br><p>चूंकि द्विक्रियावादी आत्मा और पुद्गल दोनों के परिणामों का कर्ता आत्मा को मानते हैं, इस कारण वे मिथ्यादृष्टि ही हैं, ऐसा सिद्धान्त है । सो एक द्रव्य के द्वारा दोनों द्रव्यों का परिणमन किया जा रहा है, ऐसा मुझे प्रतिभासित मत होवे । जैसे कुम्हार के घड़े के होने के अनुकूल अपना व्यापाररूप हस्तादिक क्रिया तथा इच्छारूप परिणाम अपने से अभिन्न तथा अपने से अभिन्न-परिणति-मात्र-क्रिया से किये हुए को करता हुआ प्रतिभासित होता है और घट बनाने के अहंकार से सहित होने पर भी स्व-व्यापार के अनुकूल मिट्टी से अभेदरूप तथा मिट्टी से अभिन्न मृत्तिकापरिणतिमात्र क्रिया द्वारा किये हुए मिट्टी के घट-परिणाम को करता हुआ नहीं मालूम होता । उसी प्रकार आत्मा भी अज्ञान से पुद्गल-कर्म के अनुकूल अपने से अभिन्न, अपने से अभिन्न अपनी परिणति-मात्र क्रिया से किये हुए आत्म-परिणाम को करता हुआ प्रतिभासित होवे, परन्तु पुद्गल-परिणाम के करने के अहंकार से युक्त होने पर भी स्व-परिणाम के अनुकूल, पुद्गल से अभिन्न तथा पुद्गल से अभिन्न पुद्गल की परिणति-मात्र क्रिया से किये हुए पुद्गल के परिणाम को करता हुआ आत्मा मत प्रतिभासो ।</p><br><p>य: परिणमति स कर्ता य: परिणामो भवेत्तु तत्कर्म<br>या परिणति: क्रिया सा त्रयमपि भिन्नं न वस्तुतया ॥५१॥<br>जो परिणमन करता है, वह कर्ता है और उसका परिणाम कर्म है तथा परिणति क्रिया है। ये तीनों ही वस्तुत्व से भिन्न नहीं हैं । </p><br><p>एक: परिणमति सदा परिणामो जायते सदैकस्य<br>एकस्य परिणति: स्यादनेकमप्येकमेव यत: ॥५२॥<br>वस्तु अकेली ही सदा परिणमन करती है, एक के ही परिणाम होते हैं अर्थात् एक अवस्था से अन्य अवस्था होती है । तथा एक की ही परिणति (<font color=DarkSlateGray>क्रिया</font>) होती है । यों वस्तु अनेकरूप हुई तो भी वह एक ही वस्तु है, भेद नहीं है ।</p><br><p>नोभौ परिणमत: खलु परिणामो नोभयो: प्रजायेत<br>उभयोर्न परिणति: स्वाद्यदनेकमनेकमेव सदा ॥५३॥<br>दो द्रव्य एक होकर परिणमन नहीं करते और दो द्रव्य का एक परिणाम भी नहीं होता तथा दो द्रव्य की एक परिणति (<font color=DarkSlateGray>क्रिया</font>) भी नहीं होती । क्योंकि जो अनेक द्रव्य हैं, वे अनेक ही हैं, एक नहीं होते । </p><br><p>नैकस्य हि कर्तारौ द्वौ स्तो द्वे कर्मणी न चैकस्य<br>नैकस्य च क्रिये द्वे एकमनेकं यतो न स्यात् ॥५४॥<br>एक द्रव्य के दो कर्ता नहीं होते, एक द्रव्य के दो कर्म नहीं होते और एक द्रव्य की दो क्रियायें भी नहीं होतीं, क्योंकि एक द्रव्य अनेक द्रव्यरूप नहीं होता ।</p><br><p>आसंसारत एव धावति परं कुर्वेऽहमित्युच्चकै-<br>र्दुर्वारं ननु मोहिनामिह महाहंकाररूपं तम:<br>तद्भूतार्थपरिग्रहेण विलयं यद्येकवारं व्रजेत्<br>तत्किं ज्ञानघनस्य बंधनमहो भूयो भवेदात्मन: ॥५५॥<br>इस जगत में मोही अज्ञानी जीवों का यह 'मैं परद्रव्य को करता हूं' ऐसा परद्रव्य के कर्तृत्व का अहंकार रूप अत्यन्त दुर्निवार अज्ञानांधकार अनादि संसार से लेकर चला आया है । यदि परमार्थ अभेद नय के ग्रहण से वह एक बार भी नष्ट हो जाय तो ज्ञानघन आत्मा को फिर कैसे बंध हो सकता है ?</p><br><p>(<font color=DarkSlateGray>अनुष्टुभ्</font>)<br>आत्मभावान्करोत्यात्मा परभावान्सदा पर:<br>आत्मैव ह्यात्मनो भावा: परस्य पर एव ते ॥५६॥<br>आत्मा तो अपने भावों को ही करता है और परद्रव्य पर के भावों को करता है । क्योंकि अपने भाव तो अपने ही हैं तथा परभाव पर के ही हैं ।</p></font></td>
    <td id=gatha092-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जम्हा दु अत्तभावं पोग्गलभावं च दो वि कुव्वंति]</b> जबकि आत्मा के भाव चेतनपन को और पुद्गल भाव अचेतनपन रूपादिस्वरूप-जड़भाव को इन दोनों को आत्मा ही उपादानरूप से करने वाला एक ही है, <b>[तेण दु मिच्छादिट्ठी दोकिरियावादिणो होंति]</b> ऐसा मानता है वह चेतन और अचेतन क्रियाओं का एक आधार मानने वाला जीव मिथ्यादृष्टि होता है । तात्पर्य यह है कि जैसे कुम्हार अपने ही आत्मभाव को उपादान रूप से करता है वैसे ही उपादान रूप से घड़े का भी करनेवाला मान लिया जाय तब कुम्हार को घटपना या अचेतनपना प्राप्त हो जायगा अथवा घड़े को चेतनपना-कुम्हारपना प्राप्त हो जायगा । इसी प्रकार जीव भी यदि उपादान रूप से कर्मों का कर्ता हो जाय तो जीव को अचेतन पुद्गल-द्रव्यपना प्राप्त हो जायगा अथवा पुद्गल-कर्म को जीवपना व चेतनपना मानना पडेगा । प्रयोजन यह है कि शुभ और अशुभ कर्मों का करने वाला 'मैं ही हूँ' इस प्रकार का अहंकार रूप अन्धकार अज्ञानियों का नष्ट नहीं होता । तब किनका नष्ट होता है ? सो सुनो, जो जीव पंचेन्द्रिय-विषयसुख के अनुभव-लेप-आनन्द से रहित किन्तु वीतराग-स्वसंवेदन के द्वारा अनुभव करने योग्य तथा निश्चयनय से अपने एक स्वरूप में लवलीन चिदानंदमयी एक-स्वभाव-शुद्ध-परमात्म-द्रव्य में तिष्ठते हुए हैं उन्हीं सम्यग्ज्ञानियों का वह अज्ञानान्धकार या अहंकार रूप भाव दूर होता है, जो कि समस्त प्रकार के शुभाशुभभावों से शुन्य और निर्विकल्प-समाधि लक्षण वाले एवं शुद्धोपयोग की भावना के बलवाले होते हैं, उनके निर्मल भाव के द्वारा वह नष्ट होता है । उस अज्ञानरूप या अहंकाररूप विकल्प जाल के नष्ट हो जाने पर फिर कर्म का नया बंध भी नहीं होता है । ऐसा जानकर इन दृश्यमान बाह्य द्रव्यों के सम्बन्ध में 'मैं करता हूँ मैं नहीं करता हूँ' इस प्रकार के दुराग्रह को छोड़कर रागादि-विकल्प जालों से सर्वथा रहित किन्तु पूर्ण कलश के समान चिदानंदरूप शुद्धभाव से परिपूर्ण अपने परमात्म द्रव्य में निरन्तर भावना करनी चाहिये ।</p><br><p>इस प्रकार द्विक्रियावादी के संक्षेप व्याख्यान की मुख्यता से दो गाथाएँ पूर्ण हुई ।</p></font></td>
      </tbody></table></div>
</body>
</html>
