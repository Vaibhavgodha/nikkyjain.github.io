<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='184-185.html'><img src='../../../../../images/common/prev.jpg' id=next height=50 width=50/></a>
      <a href='188-190.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब इसी अर्थ का समर्थन दृष्टांत पूर्वक करते हैं --</font></div>
    <h3 class=mainTitle align=center><font color=maroon> ﻿जह पुरिसेणाहारो गहिदो परिणमदि सो अणेयविहं (१७९)<br>मंसवसारुहिरादी भावे उदरग्गिसंजुत्ते ॥१८६॥<br>तह णाणिस्स दु पुव्वं जे बद्धा पच्चया बहुवियप्पं (१८०)<br>बज्झंते कम्मं ते णयपरिहीणा दु ते जीवा ॥१८७॥<br> </font></h3>
  <div class=bottomContainer id=bottomTxt125 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जह]</b> जैसे <b>[पुरिसेणाहारो गहिदो]</b> पुरुष के द्वारा ग्रहण किया गया आहार <b>[सो उदरग्गिसंजुत्ते]</b> वह उदराग्नि से युक्त हुआ <b>[अणेयविहं]</b> अनेक प्रकार <b>[मंसवसारुहिरादी]</b> मांस वसा रुधिर आदि <b>[भावे परिणमदि]</b> भावों रूप परिणमता है <b>[तह दु णाणिस्स]</b> उसी प्रकार ज्ञानी के <b>[पुव्वं जे बद्धा]</b> पूर्व बँधे जो <b>[पच्चया]</b> द्रव्य-प्रत्यय <b>[ते]</b> वे <b>[बहुवियप्पं]</b> बहुत भेदों वाले <b>[बज्झंते कम्मं]</b> कर्म को बांधते हैं । <b>[ते जीवा]</b> वे जीव <b>[दु णयपरिहीणा]</b> शुद्ध-नय से रहित हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha186-187 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha186-187 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha186-187-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यथा पुरुषेणाहारो गृहीत: परिणमति सोऽनेकविधम्<br>मांसवसारुधिरादीन् भावान् उदराग्निसंयुक्त: ॥१७९॥<br>तथा ज्ञानिनस्तु पूर्वं ये बद्धा: प्रत्यया बहुविकल्पम्<br>बध्नंति कर्म ते नयपरिहीनास्तु ते जीवा:॥१८०॥<br><br>यदा तु शुद्धनयात्‌ परिहीणो भवति ज्ञानी तदा तस्य रागादिसद्भावात्‌ पूर्वबद्धा: द्रव्यप्रत्यया: स्वस्य हेतुत्वहेतुसद्भावे हेतुमद्‌भावस्यानिवार्यत्वात्‌ ज्ञानावरणादिभावै: पुद्‌गलकर्म बंधं परिणमयंति ।<br>न चैतदप्रसिद्धं, पुरुषगृहीताहारस्योदराग्निना रसरुधिरमांसादिभावै: परिणामकरणस्य दर्शनात्‌ ॥१७९-१८०॥</font></span><br></font></b><br><br><font color=darkBlue><div class=teekaPadya align=center>जगजन ग्रसित आहार ज्यों जठराग्नि के संयोग से<br>परिणमित होता वसा में मज्जा रुधिर मांसादि में ॥१७९॥<br>शुद्धनय परिहीन ज्ञानी के बँधे जो पूर्व में<br>वे कर्म प्रत्यय ही जगत में बाँधते हैं कर्म को ॥१८०॥</div><br><p>जिस समय ज्ञानी शुद्धनय से छूट जाता है उस समय उसके रागादि भावों के सद्भाव से पूर्व बँधे हुए द्रव्य-प्रत्यय अपने हेतुत्व के हेतु का सद्भाव होनेसे कार्यभाव का होना अनिवार्य होने के कारण ज्ञानावरणादि भावों से पुद्गल-कर्म को बंध-रूप परिणमाते हैं । और यह बात अप्रसिद्ध नहीं है । पुरुष द्वारा ग्रहण किया गया आहार भी उदराग्नि से रस, रुधिर, मासं आदि भावों से परिणमन करना देखने में आता है ।</p><br><p>(<font color=DarkSlateGray>कलश--अनुष्टुभ्</font>)<br>इदमेवात्र तात्पर्यं हेय: शुद्धनयो न हि ।<br>नास्ति बंधस्तदत्यागात्तत्त्यागाद्बंध एव हि ॥१२२॥<br>(<font color=DarkSlateGray>हिंदी--हरिगीत</font>)<br>इस कथन का सार यह कि शुद्धनय उपादेय है ।<br>अर शुद्धनय द्वारा निरूपित आत्मा ही ध्येय है ॥<br>क्योंकि इसके त्याग से ही बंध और अशान्ति है ।<br>इसके ग्रहण में आत्मा की मुक्ति एवं शान्ति है ॥१२२॥<br>उक्त सम्पूर्ण कथन का तात्पर्य यह है कि शुद्ध-नय त्यागने योग्य नहीं है; क्योंकि उसके त्याग से बंध होता है और उसके अत्याग से बंध नहीं होता ।</p><br><p>(<font color=DarkSlateGray>शार्दूलविक्रीडित</font>)<br>धीरोदारमहिम्न्यनादिनिधने बोधे निबध्नन्धृतिं<br>त्याज्य: शुद्धनयो न जातु कृतिभि: सर्वंकष: कर्मणाम् ।<br>तत्रस्था: स्वमरीचिचक्रमचिरात्संहृत्य निर्यद्बहि:<br>पूर्णं ज्ञानघनौघमेकमचलं पश्यंति शांतं मह: ॥१२३॥<br>(<font color=DarkSlateGray>हिंदी--हरिगीत</font>)<br>धीर और उदार महिमायुत अनादि-अनंत जो ।<br>उस ज्ञान में थिरता करे अर कर्मनाशक भाव जो ॥<br>सद्ज्ञानियों को कभी भी वह शुद्धनय ना हेय है ।<br>विज्ञानघन इक अचल आतम ज्ञानियों का ज्ञेय है ॥१२३॥<br>धीर और उदार महिमावाले अनादिनिधन ज्ञान में स्थिरता करता हुआ समस्त कर्मों के समूह को नष्ट करनेवाला शुद्ध-नय धर्मात्मा ज्ञानी पुरुषों द्वारा कभी भी छोड़ने योग्य नहीं है; क्योंकि शुद्धनय में स्थित पुरुष बाहर निकलती हुई अपनी ज्ञानकिरणों के समूह को अल्पकाल में ही समेटकर पूर्ण ज्ञानघन के पुंजरूप, एक अचल शान्त तेजपुंज को देखते हैं, अनुभव करते हैं ।</p><br><p>(<font color=DarkSlateGray>कलश--मन्दाक्रान्ता</font>)<br>रागादीनां झगिति विगमात्सर्वतोऽप्यास्रवाणां<br>नित्योद्योतं किमपि परमं वस्तु संपश्यतोऽन्त: ।<br>स्फारस्फारै: स्वरसविसरै: प्लावयत्सर्वभावा-<br>नालोकांतादचलमतुलं ज्ञानमुन्मग्नमेतत् ॥१२४॥<br>(<font color=DarkSlateGray>हिंदी--हरिगीत</font>)<br>निज आतमा जो परमवस्तु उसे जो पहिचानते ।<br>अर उसी में जो नित रमें अर उसे ही जो जानते ॥<br>वे आस्रवों का नाश कर नित रहें आतमध्यान में ।<br>वे रहें निज में किन्तु लोकालोक उनके ज्ञान में ॥१२४॥<br>सदा ही उदित परमात्म-वस्तु को अंतरंग में देखनेवाले पुरुष को रागादि आस्रव-भावों का शीघ्र ही सर्वप्रकार से नाश होने से सर्व लोकालोक को जाननेवाला अनन्तानन्त विस्तार को प्राप्त ज्ञान सदा अचल रहता है, प्रगट होने के बाद ज्यों का त्यों बना रहता है, चलायमान नहीं होता । उसके समान अन्य कोई न होने से वह ज्ञान अतुल कहा जाता है ।</p></font></td>
    <td id=gatha186-187-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब आचार्यदेव, ऊपर जो कह आये हैं कि रागादि-विकल्परूप-उपाधि से रहित परम-चैतन्य-चमत्कार ही लक्षण जिसका ऐसा जो निज-परमात्म-तत्व उसकी भावना से रहित, बहिर्मुख-वाले संसारी जीवों के पूर्व-बद्ध-द्रव्य-प्रत्यय होते हैं, वे सब नवीन-कर्मबन्ध किया करते हैं । उसी का समर्थन दो दृष्टांतों के द्वारा कर रहे हैं --</p><br><p><b>[जह पुरिसेणाहारो गहिदो परिणमदि सो अणेयविहं]</b> जैसे पुरुष के द्वारा ग्रहण किया हुआ भोजन अनेक प्रकार की अवस्थाओं में परिणमन करता है जो कि <b>[मंसवसारुहिरादी भावे उदरग्गिसंजुत्ते]</b> उदर की अग्नि का संयोग पाकर माँस, चर्बी, लोह आदि के रूप में परिणमन करता है -- यह दृष्टान्त हुआ । </p><br><p><b>[तह णाणिस्स दु पुव्वं जे बद्धा पच्चया बहुवियप्पं बज्झंते कम्मं ते]</b> उसी प्रकार इस चेतना लक्षण वाले संसारी अविवेकी जीव के पूर्व-बद्ध मिथ्यात्वादि द्रव्य-प्रत्यय उदराग्नि स्थानीय रागादि परिणाम को पाकर बहुत भेदवाले कर्म का बन्ध किया करते हैं । <b>[णयपरिहीणा दु ते जीवा]</b> जिन जीवों के द्रव्य-प्रत्यय नवीन बन्ध करने वाले होते हैं, वे जीव कैसे होते हैं ? इस का आचार्य समाधान करते हैं, वे लोग परम-समाधि ही है लक्षण जिसका, ऐसे भेद-ज्ञान स्वरूप शुद्धनय से दूर रहने वाले हैं अथवा इस वाक्य का दूसरा व्याख्यान इस प्रकार भी होता है कि -- वे द्रव्य-प्रत्यय अशुद्ध-नय की अपेक्षा से उस जीव से परिहीन नहीं हैं, भिन्न नहीं है किन्तु उस जीव के साथ एक क्षेत्रावगाह होकर रहने वाले हैं । </p><br><p>तात्पर्य यह है कि जिसमें अपना शुद्धात्मा ही ध्यान करने योग्य ध्येय होता है तथा जो सम्पूर्ण कर्मों को नष्ट कर डालने में समर्थ होता है, ऐसा शुद्धनय विवेकियों द्वारा त्यागने योग्य नहीं है ॥१८६-१८७॥</p><br><p>इस प्रकार कारण के व्याख्यान की मुख्यता से चार गाथायें पूर्ण हुईं ।</p></font></td>
      </tbody></table></div>
</body>
</html>
