<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='033-034.html'><img src='../../../../../images/common/prev.jpg' id=next height=50 width=50/></a>
      <a href='036.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿आगे आत्मा शरीर का धारक होने पर भी शरीर मात्र के स्तवन करने से आत्मा का स्तवन निश्चय-नय से नहीं माना जा सकता । इसी को स्पष्ट करने के लिए दृष्टांत देते हैं --</font></div>
    <h3 class=mainTitle align=center><font color=maroon> ﻿णयरम्मि वण्णिदे जह ण वि रण्णो वण्णणा कदा होदि (३०)<br>देहगुणे थुव्वंते ण केवलिगुणा थुदा होंति ॥३५॥<br> </font></h3>
  <div class=bottomContainer id=bottomTxt30 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जह]</b> जैसे <b>[णयरम्मि]</b> नगर का <b>[वण्णिदे वि]</b> वर्णन करने पर भी <b>[रण्णो]</b> राजा का <b>[वण्णणा]</b> वर्णन <b>[ण]</b> नहीं <b>[कदा होदि]</b> किया जाता, इसीप्रकार <b>[देहगुणे]</b> शरीर के गुण का <b>[थुव्वंते]</b> स्तवन करने पर <b>[केवलिगुणा]</b> केवली के गुणों का <b>[थुदा]</b> स्तवन <b>[ण]</b> नहीं <b>[होंति]</b> होता ।<br></div>
    <div class=tikaTopContainer><b><br> टीका : 
    <span id=teeka0 class=gatha035 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha035 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha035-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿नगरे वर्णिते यथा नापि राज्ञो वर्णना कृता भवति<br>देहगुणे स्तूयमाने न केवलिगुणा: स्तुता भवन्ति ॥३०॥<br><br>तथा हि </font></span><br></font></b><br><br><font color=darkBlue><div class=teekaPadya align=center>वर्णन नहीं है नगरपति का नगर-वर्णन जिसतरह<br>केवली-वन्दन नहीं है देह-वन्दन उसतरह ॥३०॥</div><br><p>जिसप्रकार नगर का वर्णन करने पर भी, वह वर्णन राजा का वर्णन नहीं हो जाता; उसीप्रकार शरीर के गुणों का स्तवन करने पर केवली के गुणों का स्तवन नहीं हो जाता ।</p><br><p>(<font color=DarkSlateGray>कलश-२५</font>)<br>प्राकारकवलितांबरमुपवनराजीनिगीर्णभूमितलम्<br>पिबतीव हि नगरमिदं परिखावलयेन पातालम् ॥२५॥<br>(<font color=DarkSlateGray>हिंदी</font>)<br>प्राकार से कवलित किया जिस नगर ने आकाश को<br>अर गोल गहरी खाई से है पी लिया पाताल को ॥<br>सब भूमितल को ग्रस लिया उपवनों के सौन्दर्य से<br>अद्भुत अनूपम अलग ही है वह नगर संसार से ॥२५॥</p><br><p>ऊँचे कोट, गहरी खाई और बाग-बगीचों से सम्पन्न इस नगर ने मानो कोट के बहाने आकाश को ग्रस लिया है, खाई के बहाने पाताल को पी लिया है और बाग-बगीचों के बहाने सम्पूर्ण भूमितल को निगल लिया है ।</p><br><p>(<font color=DarkSlateGray>कलश-२६</font>)<br>नित्यमविकारसुस्थितसर्वांगमपूर्वसहजलावण्यम्<br>अक्षोभमिव समुद्रं जिनेन्द्ररूपं परं जयति ॥२६॥<br>(<font color=DarkSlateGray>हिंदी</font>)<br>गम्भीर सागर के समान महान मानस मंग हैं<br>नित्य निर्मल निर्विकारी सुव्यवस्थित अंग हैं ॥<br>सहज ही अद्भुत अनूपम अपूरव लावण्य है<br>क्षोभ विरहित अर अचल जयवन्त जिनवर अंग हैं ॥२६॥</p><br><p>जिसमें अपूर्व और स्वाभाविक लावण्य है, जो समुद्र की भाँति क्षोभ रहित है और जिसमें सभी अंग सदा सुस्थित और अविकारी हैं - ऐसा जिनेन्द्र भगवान का उत्कृष्ट रूप सदा जयवन्त वर्तता है ।</p></font></td>
    <td id=gatha035-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿जैसे प्राकार, उपवन और खाई आदि के वर्णन से -- किसी राजा के नगर का वर्णन करने पर भी राजा का वर्णन नहीं हो सकता है, वैसे ही केवली भगवान् के श्वेतादि शरीर के गुणों का वर्णन करने पर केवली के अनन्त-ज्ञानादि गुणों का वर्णन नहीं हो जाता ॥३५॥ </p><br><p>इस प्रकार निश्चय-व्यवहार रूप से चार गाथायें पूर्ण हुईं ।</p></font></td>
      </tbody></table></div>
</body>
</html>
