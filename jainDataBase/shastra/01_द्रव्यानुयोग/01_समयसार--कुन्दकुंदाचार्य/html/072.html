<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='070-071.html'><img src='../../../../../images/common/prev.jpg' id=next height=50 width=50/></a>
      <a href='073.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿अब अन्य ग्रन्थों में पर्याप्त जीव, अपर्याप्त जीव, बादर जीव सूक्ष्मजीव कहे गये हैं, वे कैसे घटित होते हैं- इसप्रकार पूर्वपक्ष निराकरण करते हैं --</font></div>
    <h3 class=mainTitle align=center><font color=maroon> ﻿पज्जत्तापज्जत्ता जे सुहुमा बादरा य जे चेव (६७)<br>देहस्स  जीवसण्णा  सुत्ते  ववहारदो  उत्ता ॥७२॥<br> </font></h3>
  <div class=bottomContainer id=bottomTxt52 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जे]</b> जो <b>[﻿पज्जत्तापज्जत्ता]</b> पर्याप्त, अपर्याप्त <b>[सुहुमा बादरा य]</b> सूक्ष्म और बादर आदि <b>[जे चेव]</b> जितनी <b>[देहस्य]</b> देह की <b>[जीवसण्णा]</b> जीवसंज्ञा कही हैं वे सब <b>[सुत्ते]</b> सूत्र में <b>[ववहारदो]</b> व्यवहार से <b>[उत्ता]</b> कही हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha072 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha072 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha072-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿पर्याप्तापर्याप्ता ये सूक्ष्मा बादराश्च ये चैव<br>देहस्य जीवसंज्ञा: सूत्रे व्यवहारत: उक्ता: ॥६७॥<br><br>शेषमन्यद्व्यवहारमात्रम् -<br>	यत्किल बादरसूक्ष्मैकेन्द्रियद्वित्रिचतु:पञ्चेन्द्रियपय्र्र्थ्ीध्द्धsूकॅ$ॅमेकेंर्ण्ॅध्ॅद्धींद्गर्ध्ॅिींडॅर्द्धींज्ञ्डु:त्त्टॅर्ज्ञ्ेंण्ॅध्ॅद्धींद्गत्त्द्गॅ इति शरीरस्य संज्ञा सूत्रे जीवसंज्ञात्वेनोक्ता: अप्रयोजनार्थ: परप्रसिद्ध्या घृतघटवद्व्यवहार: । यथा हि कस्यचिदाजन्मप्रसिद्धैकघृतकुम्भस्य तदितरकुम्भानभिज्ञस्य प्रबोधनाय योsयं घृतकुम्भ: स मृण्मयो न घृतमय इति तत्प्रसिद्ध्या कुम्भे घृतकु म्भव्यवहार:, तथास्याज्ञानिनो लोक-स्यासंसारप्रसिद्धाशुद्धजीवस्य शुद्धजीवानभिज्ञस्य प्रबोधनाय योsयं वर्णादिमान् जीव: स ज्ञानमयो न वर्णादिमय इति तत्प्रसिद्ध्या जीवे वर्णादिमद्व्यवहार: ।</font></span><br></font></b><br><br><font color=darkBlue><div class=teekaPadya align=center>पर्याप्त अनपर्याप्त जो, हैं  सूक्ष्म  अरु  बादर सभी<br>व्यवहार से कही जीवसंज्ञा, देह को शास्त्रन महीं ॥६७॥</div><br><p>बादर, सूक्ष्म, एकेन्द्रिय, द्वीन्द्रिय, त्रीन्द्रिय, चतुरिन्द्रिय, पञ्चेन्द्रिय, पर्याप्त, अपर्याप्त-इन शरीर की संज्ञाओं को (<font color=DarkSlateGray>नामों को</font>) सूत्र में जीवसंज्ञारूप से कहा है, वह, पर की प्रसिद्धि के कारण, 'घी के घड़े' की भाँति व्यवहार है-  कि जो व्यवहार अप्रयोजनार्थ है (<font color=DarkSlateGray>अर्थात् उसमें प्रयोजनभूत वस्तु नहीं है</font>)। इसी बात को स्पष्ट कहते हैं :- </p><br><p>	जैसे किसी पुरुष को जन्म से लेकर मात्र 'घी का घड़ा 'ही प्रसिद्ध (<font color=DarkSlateGray>ज्ञात</font>) हो ,उसके अतिरिक्त वह दूसरे घड़े को न जानता हो, उसे समझाने के लिए "जो यह 'घी का घड़ा' है सो मिट्टीमय है, घीमय नहीं'' इसप्रकार (<font color=DarkSlateGray>समझाने वाले के द्वारा</font>) घड़े में घी के घड़े का व्यवहार किया जाता है, क्योंकि उस पुरुष को 'घी का घड़ा' ही प्रसिद्ध (<font color=DarkSlateGray>ज्ञात</font>) है; इसीप्रकार इस अज्ञानी लोक को अनादि संसार से लेकर 'अशुद्ध-जीव' ही प्रसिद्ध (<font color=DarkSlateGray>ज्ञात</font>) है, वह शुद्ध-जीव को नहीं जानता, उसे समझाने  के लिये (<font color=DarkSlateGray>शुद्ध-जीव का ज्ञान कराने के लिये</font>) जो  यह 'वर्णादिमान जीव' है सो ज्ञानमय है', वर्णादिमय नहीं'' इसप्रकार (<font color=DarkSlateGray>सूत्र में</font>) जीव मे वर्णादिमानपने का व्यवहार किया गया है, क्योंकि उस अज्ञानी लोक को' वर्णादिमान जीव 'ही प्रसिद्ध (<font color=DarkSlateGray>ज्ञात</font>) है।</p><br><p>(<font color=DarkSlateGray>कलश-४० -- अनुष्टुभ्</font>)<br>घृतकु म्भाभिधानेsपि कुम्भो घृतमयो न चेत् <br>जीवो वर्णादिमज्जीवजल्पनेsपि न तन्मय: ॥४०॥</p><br><p><b>[चेत्]</b> यदि <b>[घृतकुम्भाभिधाने अपि]</b> 'घी का घड़ा' ऐसा कहने पर भी <b>[कुम्भ: घृतमय: न]</b> घड़ा है वह घी-मय नहीं है (<font color=DarkSlateGray>मिट्टीमय ही है</font>), <b>[वर्णादिमत्-जीवजल्पने अपि]</b> तो इसीप्रकार 'वर्णादिमान् जीव' ऐसा कहने पर भी <b>[जीव: न तन्मय:]</b> जीव है वह वर्णादिमय नहीं है (<font color=DarkSlateGray>ज्ञानघन ही है</font>)।</p></font></td>
    <td id=gatha072-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>पज्जत्तापज्जता जे सुहमा बादरा य जे जीवा</b> पर्याप्त तथा अपर्याप्त, सूक्ष्म और बादर जो जीव कहे गये हैं । <b>देहस्स जीवसण्णा सुत्ते ववहारदो उत्ता</b> वे पर्याप्त-अपर्याप्त शरीर को देखकर पर्याप्त अपर्याप्त, बादर-सूक्ष्म से भिन्न परम चैतन्य ज्योति लक्षण रूप शुद्धात्म स्वरूप से पृथक-रूप शरीर की वह जीव-संज्ञा कही गई है । </p><br><p><b><font color=red>प्रश्न – कहां कही गई है ? </p><br><p></font><font color=darkGreen>उत्तर –</font></b> सूत्र में अथवा परमागम में कही गई है । </p><br><p><b><font color=red>प्रश्न – किस से कही गई है ? </p><br><p></font><font color=darkGreen>उत्तर –</font></b> व्यवहार नय से कही गई है, इसमें दोष नहीं है । </p><br><p>इसप्रकार जीवस्थान और जीवस्थान के आश्रित वर्णादि निश्चय से जीवस्वरूप नहीं हैं, इसप्रकार कथन रूप से तीन गाथाएं पूर्ण हुईं ॥७२॥</p></font></td>
      </tbody></table></div>
</body>
</html>
