<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='061.html'><img src='../../../../../images/common/prev.jpg' id=next height=50 width=50/></a>
      <a href='063-064-065.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿निश्चयनय से वर्णादिक जीव के क्यों नहीं हैं ? ऐसा पूछने पर उत्तर देते हैं -</font></div>
    <h3 class=mainTitle align=center><font color=maroon> ﻿एदेहिं   य   सम्बन्धो   जहेव   खीरोदयं   मुणेदव्वो (५७)<br>ण य  होंति  तस्स  ताणि दु  उवओगगुणाधिगो  जम्हा ॥६२॥<br> </font></h3>
  <div class=bottomContainer id=bottomTxt46 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[एदेहिं य सम्बन्धो]</b> इन वर्णादिक भावों के साथ जीव का सम्बन्ध <b>[जहेव खीरोदयं]</b> दूध और पानी जैसा (<font color=DarkSlateGray>एक-क्षेत्रावगाह-रूप संयोग-सम्बन्ध</font>) <b>[मुणेदव्वो]</b> जानना <b>[य]</b> और <b>[ताणि]</b> वे <b>[तस्स दु ण होंति]</b> उस जीव के नहीं हैं <b>[जम्हा]</b> क्योंकि जीव <b>[उवओगगुणाधिगो]</b> उनसे उपयोग-गुण से अधिक / भिन्न है ।<br></div>
    <div class=tikaTopContainer><b><br> टीका : 
    <span id=teeka0 class=gatha062 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha062 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha062-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿एतैश्च सम्बन्धो यथैव क्षीरोदकं ज्ञातव्य :<br>न च भवन्ति तस्य तानि तूपयोगगुणाधिको यस्मात् ॥५७॥<br><br>कुतो जीवस्य वर्णादयो निश्चयेन न संतीति चेत् -<br><br>यथा खलु सलिलमिश्रितस्य क्षीरस्य सलिलेन सह परस्परावगाहलक्षणे सम्बन्धे सत्यपि स्वलक्षणभूतक्षीरत्वगुणव्याप्यतया सलिलादधिकत्वेन प्रतीयमानत्वाद-ग्नेरुष्णगुणेनेव सह तादात्म्यलक्षणसम्बन्धाभावान्न निश्चयेन सलिलमस्ति । तथा वर्णादिपुद्गलद्रव्य परिणाममिश्रितस्यास्यात्मन: पुद्गलद्रव्येण सह परस्परावगाहलक्षणे सम्बन्धे सत्यपि स्वलक्षणभूतोपयोगगुणव्याप्यतया सर्वद्रव्येभ्योsधिकत्वेन प्रतीयमान-त्वादग्नेरुष्णगुणेनेव सह तादात्म्यलक्षणसम्बन्धाभावान्न निश्चयेन वर्णादिपुद्गल-परिणामा: सन्ति ।</font></span><br></font></b><br><br><font color=darkBlue><div class=teekaPadya align=center>इन  भाव  से  सम्बन्ध  जीव  का,  क्षीर  जलवत् जानना<br>उपयोग  गुण  से  अधिक, तिससे भाव कोई न जीव का ॥५७॥</div><br><br><p>जैसे जल-मिश्रित दूध का, जल के साथ परस्पर अवगाह-स्वरूप सम्बन्ध होने पर भी, स्व-लक्षण-भूत दुग्धत्व-गुण के द्वारा व्याप्त होने से दूध जल से अधिकपने से प्रतीत होता है; इसलिए जैसा अग्नि का उष्णता के साथ तादात्म्य-स्वरूप सम्बन्ध है वैसा जल के साथ दूध का सम्बन्ध न होने से, निश्चय से जल दूध का नहीं है; इसप्रकार वर्णादिक पुद्गल-द्रव्य के परिणामों के साथ मिश्रित इस आत्मा का, पुद्गल-द्रव्य के साथ परस्पर अवगाह-स्वरूप सम्बन्ध होने पर भी, स्व-लक्षण-भूत उपयोग गुण के द्वारा व्याप्त होने से आत्मा सर्व द्रव्यों से अधिकपने से (<font color=DarkSlateGray>परिपूर्णपने से</font>) प्रतीत होता है; इसलिए जैसा अग्नि का उष्णता के साथ तादात्म्य-स्वरूप सम्बन्ध है वैसा वर्णादिक के साथ आत्मा का सम्बन्ध नहीं है, इसलिए निश्चय से वर्णादिक पुद्गल परिणाम आत्मा के नहीं है । </p></font></td>
    <td id=gatha062-teeka1><b><font color=darkGreen>जयसेनाचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ जीवस्य वर्णादितादात्म्यदुराग्रहे सति दोषं दर्शयति -<br>[[जीवो चेव हि एदे सव्वे भावा त्ति मण्णसे जदि हि]] यथानन्तज्ञानाव्याबाधसुखादिगुणा एव जीवो भवति वर्र्णादिगुणा एव पुद्गलस्तथा जीव एव हि स्फुटमेते वर्णादय: सर्वे भावा मनसि मन्यसे यदि चेत् ? [[जीवस्सा जीवस्स य णत्थि विसेसो हु दे कोई]] तदा किं दूषणं ? विशुद्धज्ञान-दर्शनस्वभावजीवस्य जडत्वादिलक्षणाजीवस्य च तस्यैैव मते कोsपि विशेषो भेदो नास्ति । ततश्च जीवाभावदूषणं प्राप्नोतीति सूत्रार्थ: ॥६७॥</font></span><br></font></b><br><br><font color=darkBlue><p>﻿<b>[एदेहिं य सम्बन्धो जहेव खीरोदयं मुणेदव्वो]</b> इन पूर्वोक्त पर्यायरूप वर्णादि से लेकर गुणस्थान के अन्तर्गत आनेवाले भावों के साथ जीव का वैसा ही संश्लेष सम्बन्ध है, जैसा कि दूध एवं जल में संश्लेष सम्बन्ध होता है । ऐसा मानना योग्य है परन्तु अग्नि और उष्णता की तरह तादात्म्य सम्बन्ध नहीं है </p><br><p><b><font color=red>प्रश्न – तादात्म्य सम्बन्ध क्यों नहीं है ? <b>[ण य होंति तस्स ताणि दु ]</b> </p><br><p></font><font color=darkGreen>उत्तर –</font></b> वर्णादिक से लेकर गुणस्थान-पर्यन्त भाव उस जीव के नहीं हैं । </p><br><p><b><font color=red>प्रश्न – किस कारण से जीव के नहीं हैं ? </p><br><p></font><font color=darkGreen>उत्तर –</font></b> <b>[उवओग गुणाधिगो जम्हा]</b> क्योंकि जैसे अग्नि उष्णता से परिपूर्ण है, वैसे जीव केवल-ज्ञान केवल-दर्शन गुण से अधिक है, परिपूर्ण है । </p><br><p><b><font color=red>प्रश्न – यहां जो बहिरंग वर्णादिक हैं उनका जीव के साथ संश्लेष सम्बन्ध क्षीर-नीर (<font color=DarkSlateGray>दूध-पानी</font>) की तरह व्यवहार से भले होने परन्तु अभ्यन्तर में होने वाले रागादिक भावों का संयोग सम्बन्ध नहीं होना चाहिए । </p><br><p></font><font color=darkGreen>उत्तर –</font></b> ऐसा नहीं है, क्योंकि द्रव्य-कर्म बन्ध की अपेक्षा जो असद्भूत-व्यवहार है उसकी अपेक्षा से तारतम्यता दिखलाने के लिए रागादिक भावों को अशुद्ध निश्चय से कहा जाता है परन्तु वस्तुत: शुद्ध-निश्चय-नय की अपेक्षा से तो अशुद्ध-निश्चय-नय भी व्यवहार ही है, ऐसा भावार्थ है ॥५७॥</p></font></td>
      </tbody></table></div>
</body>
</html>
