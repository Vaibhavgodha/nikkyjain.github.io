<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='076.html'><img src='../../../../../images/common/prev.jpg' id=next height=50 width=50/></a>
      <a href='078.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿ज्ञानी निर्बंध कैसे होता है ?</font></div>
    <h3 class=mainTitle align=center><font color=maroon> ﻿णादूण आसवाणं असुचित्तं च विवरीयभावं च (७२)<br>दुक्खस्स कारणं ति य तदो णियत्तिं कुणदि जीवो ॥७७॥<br> </font></h3>
  <div class=bottomContainer id=bottomTxt56 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[आसवाणं]</b> आस्रवों की <b>[असुचित्तं]</b> अशुचिता <b>[च]</b> एवं <b>[विवरीयभावं]</b> विपरीतता <b>[णादूण]</b> जानकर <b>[च]</b> और वे <b>[दुक्खस्स कारणं]</b> दु:ख के कारण हैं - <b>[इति य]</b> अत: <b>[जीवो]</b> जीव <b>[तदो]</b> उनसे <b>[णियत्तिं]</b> निवृत्ति <b>[कुणदि]</b> करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha077 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha077 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha077-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿ज्ञात्वा आस्रवाणामशुचित्वं च विपरीतभावं च<br>दु:खस्य कारणानीति च ततो निवृत्तिं करोति जीव: ॥७२॥<br><br>जले जंबालवत्कलुषत्वेनोपलभ्यमानत्वादशुचय: खल्वास्रवा:, भगवानात्मा तु नित्यमेवाति-निर्मलचिन्मात्रत्वेनोपलंभकत्वादत्यंतं शुचिरेव ।<br>जडस्वभावत्वे सति परचेत्यत्वादन्यस्वभावा: खल्वास्रवा:, भगवानात्मा तु नित्यमेव विज्ञानघनस्वभावत्वे सति स्वयं चेतकत्वादनन्यस्वभाव एव ।<br>आकुलत्वोत्पादकत्वाद्‌दु:खस्य कारणानि खल्वास्रवा:, भगवानात्मा तु नित्यमेवाना-कुलत्वस्वभावेनाकार्यकारणत्वाद्‌दु:खस्याकारणमेव ।<br>इत्येवं विशेषदर्शनेन यदैवायमात्मात्मास्रवयोर्भेदं जानाति तदैव क्रोधादिभ्य आस्रवेभ्यो निवर्तते, तेभ्योऽनिवर्तमानस्य पारमार्थिकतद्भेदज्ञानासिद्धे: । तत: क्रोधाद्यास्रवनिवृत्त्यविनाभाविनो ज्ञानमात्रादेवाज्ञानजस्य पौद्‌गलिकस्य कर्मणो बन्धनिरोध: सिध्येत्‌ ।<br>किं च यदिदमामात्मास्रवयोर्भेदज्ञानं तत्किमज्ञानं किं वा ज्ञानम्‌ ?<br>यद्यज्ञानं तदा तदभेदज्ञानान्न तस्य विशेष: । ज्ञानं चेत्‌ किमास्रवेषु प्रवृत्तं किं वास्रवेभ्यो निवृत्तम्‌? आस्रवेषु प्रवृत्तं चेत्तदापि तदभेदज्ञानान्न तस्य विशेष: । आस्रवेभ्यो निवृत्तं चेत्तर्हि कथं न ज्ञानादेव बन्धनिरोध: । इति निरस्तोऽज्ञानांश: क्रियानय: ।<br>यत्त्वात्मास्रवयोर्भेदज्ञानमपि नास्रवेभ्यो निवृत्तं भवति तज्ज्ञानमेव न भवतीति ज्ञानांशो ज्ञाननयोऽपि निरस्त: ॥७२॥</font></span><br></font></b><br><br><font color=darkBlue><div class=teekaPadya align=center>इन आस्रवों की अशुचिता विपरीतता को जानकर<br>आतम करे उनसे निवर्तन दु:ख कारण मानकर ॥७२॥</div><br><p>जिसप्रकार काई (<font color=DarkSlateGray>सेवाल</font>) जल का मैल है, जल की कलुषता है; उसीप्रकार आस्रव-भाव भी आत्मा के मैल हैं, वे आत्मा में कलषुता के रूप में ही उपलब्ध होते हैं, कलुषता के रूप में ही अनुभव में आते हैं; अत: अशुचि हैं, अपवित्र हैं और भगवान आत्मा तो सदा ही अति-निर्मल चैतन्य-भाव से ज्ञायक-भाव रूप से उपलब्ध होता है, अनुभव में आता है; अत: अत्यन्त शुचि ही है, परम-पवित्र ही है ।</p><br><p>जड़-स्वभावी होने से आस्रव-भाव दूसरों के द्वारा जानने-योग्य हैं, इसलिए वे चैतन्य से अन्य स्वभाव-वाले हैं, विपरीत स्वभाव-वाले हैं और भगवान आत्मा तो नित्य विज्ञानघन-स्वभाववाला होने से स्वयं ही चेतक है, जाननेवाला है; इसलिए वह चैतन्य से अनन्य स्वभाव-वाला है, अविपरीत स्वभाव-वाला है । आकुलता उत्पन्न करनेवाले होने से आस्रव-भाव दु:ख के कारण हैं और भगवान आत्मा तो नित्य ही अनाकुल स्वभाव-वाला होने से किसी का कार्य या कारण न होने से दु:ख का अकारण ही है ।</p><br><p>जब यह आत्मा, आत्मा और आस्रवों में इसप्रकार का भेद जानता है, अन्तर जानता है, तब उसी समय क्रोधादि आस्रवों से निवृत्त हो जाता है; क्योंकि उनसे निवृत्त हुए बिना आत्मा और आस्रवों के पारमार्थिक भेद-ज्ञान की सिद्धि ही नहीं होती है । इसलिए क्रोधादि आस्रव-भावों से निवृत्ति के साथ अविनाभावी रूप से रहनेवाले ज्ञान-मात्र से ही अज्ञान-जन्य पौद्गलिक कर्म के बंध का निरोध सिद्ध होता है ।</p><br><p>अब इसी बात को तर्क और युक्ति से सिद्ध करते हुए आचार्य-देव पूछते हैं कि आत्मा और आस्रवों का उक्त भेद-ज्ञान ज्ञान है कि अज्ञान है ? यदि अज्ञान है तो फिर आत्मा और आस्रवों के बीच अभेदज्ञान-रूप अज्ञान से उसमें क्या अन्तर रहा अर्थात् कोई अन्तर नहीं रहा और यदि वह ज्ञान है तो हम पूछते हैं कि वह आस्रवों में प्रवृत्त है या उनसे निवृत्त है ? यदि वह ज्ञान आस्रवों में प्रवृत्त है तो भी आस्रवों और आत्मा के अभेदज्ञान रूप अज्ञान से उसमें कोई अन्तर नहीं रहा और यदि वह ज्ञान आस्रवों से निवृत्त है तो फिर ज्ञान से ही बंध का निरोध सिद्ध क्यों नहीं होगा ? अर्थात् ज्ञान से ही बंध का निरोध सिद्ध हो ही गया । इसप्रकार अज्ञान का अंश जो क्रियानय, उसका खण्डन हो गया ।</p><br><p>'यदि आत्मा और आस्रवों का भेदज्ञान आस्रवों से निवृत्त न हो तो वह ज्ञान ही नहीं है' - ऐसा सिद्ध होने से ज्ञान के अंश एकान्त ज्ञाननय का भी खण्डन हो गया ।</p></font></td>
    <td id=gatha077-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿क्रोधादि-आस्रवों के कलुषतारूप अशुचिपने को, जड़तारूप-विपरीतपने को, और व्याकुलता लक्षणरूप दु:ख के कारणपने को जानकर एवं अपनी आत्मा की निर्मल आत्मानूभूतिरूप शुचिपने को, सहज-शुद्ध-अखण्ड केवलज्ञानरूप ज्ञातापन को और अनाकुलता लक्षण अनंत-सुखरूप स्वभाव को जानकर उसके द्वारा स्व-संवेदन-ज्ञान को प्राप्त होने के अनंतर सम्यग्दर्शन, सम्यग्ज्ञान और सम्यग्चारित्र में एकाग्रतारूप परम-सामायिक में स्थित होकर यह जीव क्रोधादिक-आस्रवों की निवृत्ति करता है अर्थात् अपने आप दूर रहता है । इस प्रकार ज्ञानमात्र से ही बंध का निरोध सिद्ध हो जाता है । यहाँ सांख्यमत सरीखा ज्ञानमात्र से बंध का निरोध नहीं माना गया है । किं च ? हम तुमसे पूछते हैं कि आत्मा और आस्रव सम्बन्धी जो भेदज्ञान है वह रागादि आस्रवों से निवृत्त है या नहीं ? यदि कहो कि निवृत्त है तब तो उस भेदज्ञान में पानक-पीने की वस्तु ठंडाई इत्यादि के समान अभेदनय से वीतराग-चारित्र और वीतराग सम्यक्त्व भी है ही । इसी प्रकार सम्यग्ज्ञान से ही बंध का निरोध सिद्ध हो जाता है, और यदि वह भेदज्ञान रागादि से निवृत्त नहीं है तो वह सम्यग्भेदज्ञान ही नहीं है ।</p></font></td>
      </tbody></table></div>
</body>
</html>
