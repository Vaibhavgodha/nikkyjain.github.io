<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='320-322.html'><img src='../../../../../images/common/prev.jpg' id=next height=50 width=50/></a>
      <a href='324-326.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
      <td class=example data-dropdown=#notes>notes</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (समयसार--कुन्दकुंदाचार्य)</h2>
      <br><div class=titleContainer align=center><font color=darkGreen>﻿शुद्धात्मा मात्र ज्ञाता, पर भाव मेरे नहीं </font></div>
    <h3 class=mainTitle align=center><font color=maroon> ﻿को णाम भणिज्ज बुहो णादुं सव्वे पराइए भावे (३००)<br>मज्झमिणंति य वयणं जाणंतो अप्पयं सुद्धं ॥३२३॥<br> </font></h3>
  <div class=bottomContainer id=bottomTxt192 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जाणंतो अप्पयं सुद्धं]</b> अपने को शुद्ध आत्मा जाननेवाला <b>[य]</b> और <b>[णादुं सव्वे पराइए भावे]</b> सर्व परभावों को जाननेवाला <b>[को णाम भणिज्ज बुहो वयणं]</b> कौन ज्ञानी वचनों से यह कहेगा कि <b>[मज्झमिणंति]</b> ये (<font color=DarkSlateGray>परपदार्थ</font>) मेरे हैं ?<br></div>
    <div class=tikaTopContainer><b><br> टीका : 
    <span id=teeka0 class=gatha323 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha323 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha323-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यो हि परात्मनोर्नियतस्वलक्षणविभागपातिन्या प्रज्ञया ज्ञानी स्यात्‌, स खल्वेकं चिन्मात्रं भाव-मात्मीयं जानाति, शेषांश्च सर्वानेव भावान्‌ परकीयान्‌ जानाति । एवं च जानन्‌ कथं परभावान्ममामी इति ब्रूयात्‌ ? परात्मनोर्निश्चयेन स्वस्वामिसम्बन्धस्यासंभवात्‌ । अत: सर्वथा चिद्भाव एव गृहीतव्य:, शेषा: सर्वे एव भावा: प्रहातव्या इति सिद्धांत: ॥३००॥</font></span><br></font></b><br><br><font color=darkBlue><div class=teekaPadya align=center>निज आतमा को शुद्ध अर पररूप पर को जानता ।<br>है कौन बुध जो जगत में परद्रव्य को अपना कहे ॥३००॥</div><br><p>जो पुरुष पर के और आत्मा के नियत स्वलक्षणों के विभाग में पड़नेवाली प्रज्ञा के द्वारा ज्ञानी हुआ है; वह वास्तव में एक चिन्मात्रभाव को अपना जानता है और शेष सभी भावों को दूसरों के जानता है । ऐसा जानता वह पुरुष परभावों को 'ये मेरे हैं' - ऐसा क्यों कहेगा; क्योंकि पर में और अपने में निश्चय से स्व-स्वामीसंबंध संभव नहीं है । इसलिए सर्वथा चिद्भाव ही ग्रहण करने योग्य है, शेष समस्त भाव छोड़ने योग्य हैं - ऐसा सिद्धान्त है ।</p><br><p>(<font color=DarkSlateGray>कलश--शार्दूलविक्रीडित</font>)<br>सिद्धांतोऽयमुदात्तचित्तचरितैोर्क्षार्थिभि: सेव्यतां<br>शुद्धं चिन्मयमेकमेव परमं ज्योति: सदैवास्म्यहम् ।<br>एते ये तु समुल्लसंति विविधा भावा: पृथग्लक्षणास्तेऽ<br>हं नास्मि यतोऽत्र ते मम परद्रव्यं समग्रा अपि ॥१८५॥<br>(<font color=DarkSlateGray>हिंदी--हरिगीत</font>)<br>मैं तो सदा ही शुद्ध परमानन्द चिन्मयज्योति हूँ ।<br>सेवन करें सिद्धान्त यह सब ही मुमुक्षु बन्धुजन ॥<br>जो विविध परभाव मुझमें दिखें वे मुझ से पृथक् ।<br>वे मैं नहीं हूँ क्योंकि वे मेरे लिए परद्रव्य हैं ॥१८५॥<br>जिनका चित्त और चरित्र उदार हैं - ऐसे मोक्षार्थी के द्वारा इस सिद्धान्त का सेवन किया जाना चाहिए कि मैं तो सदा एक शुद्ध चैतन्यमय परमज्योति हूँ और मुझसे पृथक् लक्षणवाले विविधप्रकार के जो भाव प्रगट होते हैं; वे मैं नहीं हूँ; क्योंकि वे सभी मेरे लिए परद्रव्य हैं ।</p><br><p>(<font color=DarkSlateGray>कलश--अनुष्टुभ्</font>)<br>परद्रव्यग्रहं कुर्वन् बध्येतैवापराधवान् ।<br>बध्येतानपराधो न स्वद्रव्ये संवृतो यति: ॥१८६॥<br>परग्राही अपराधिजन, बाँधें कर्म सदीव ।<br>स्व में ही संवृत्त जो, वह ना बँधे कदीव ॥१८६॥<br>परद्रव्य को ग्रहण करनेवाला अपराधी होने से बंधन को प्राप्त होता है और स्वद्रव्य में संवृत्त यति निरपराधी होने से बंधन को प्राप्त नहीं होता ।</p></font></td>
    <td id=gatha323-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿आगे बताते हैं कि शुद्ध-बुद्ध एक-स्वभाव वाले परमात्मा का एक-शुद्ध-चैतन्य एक ही भाव है, रागादिक नहीं है --</p><br><p><b>[को णाम भणिज्ज बुहो]</b> कौन ज्ञानी विवेकी बुद्धिमान ऐसा कहे ? कोई भी नहीं कहे <b>[मज्झमिणंति य वयणं]</b> कि ये सब मेरे हैं । क्या करके ? कि <b>[णादुं]</b> निर्मल आत्मा की अनुभूति वही है लक्षण जिसका ऐसे भेदज्ञान के द्वारा जानकर, किनको जानकर ? कि <b>[सव्वे परोदए भावे]</b> सभी मिथ्यात्व और रागादिरूप-विभावपरिणामों को जानकर । कैसे जानकर ? कि परोदयान् अर्थात् शुद्धात्मा से पृथक् जो कर्मोदय उससे ये सब पैदा हुए हैं ऐसा जानकर । क्या करता हुआ ? कि <b>[जाणंतो अप्पयं सुद्धं]</b> परम-समरस-भाव के द्वारा जानता हुआ, अनुभव करता हुआ । किसको ? आत्मा को, कैसी आत्मा को ? भाव-कर्म, द्रव्य-कर्म और नोकर्म रहित शुद्धात्मा को, किससे जानता हुआ ? कि शुद्धात्मा की भावना में परिणत जो अभेद-रत्नत्रय वही है लक्षण जिसका, उस भेदज्ञान के द्वारा जानता हुआ ॥३२३॥</p><br><p>इस प्रकार विशेष भेद-भावना के व्याख्यान की मुख्यता से इस तीसरे स्थल में पाँच सूत्र कहे गये हैं । </p></font></td>
      </tbody></table></div>
</body>
</html>
