<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='067.html'><img src='../../../../../images/common/prev.jpg' id=next height=50 width=50/></a>
      <a href='069.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब निश्चयनय की अपेक्षा अभेद षट्कारकी रूप से कर्म पुद्गल स्वकीय स्वरूप को करता है; उसीप्रकार जीव भी ( अपने स्वरूप को ही करता है), ऐसा प्रतिपादन करते हैं</font></div>
    <h3 class=mainTitle align=center><font color=maroon> ﻿कम्मं पि सयं कुव्वदि सगेण भावेण सम्ममप्पाणं (६२)<br>जीवो वि य तारिसओ कम्मसहावेण भावेण ॥६८॥<br> </font></h3>
  <div class=bottomContainer id=bottomTxt70 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿कर्म अपने स्वभाव से सम्यक्  रूप में स्वयं को करता है; उसी प्रकार जीव भी कर्मस्वभाव (<font color=DarkSlateGray>रागादि</font>) भाव से सम्यक्  रूप में स्वयं को करता है।<br></div>
    <div class=tikaTopContainer><b><br> टीका : 
    <span id=teeka0 class=gatha068 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha068 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha068-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>कार्मण अणु निज कारकों से करम पर्यय परिणमें<br>जीव भी निज कारकों से विभाव पर्यय परिणमें ॥६२॥</div><br><br><p>निश्चय-नय से अभिन्न कारक होने से कर्म और जीव स्वयं स्व-रूप के (<font color=DarkSlateGray>अपने-अपने रूप के</font>) कर्ता हैं ऐसा यहाँ कहा है ।</p><br><p>कर्म वास्तव में <ol><li>कर्म-रूप से प्रवर्तमान पुद्गल-स्कन्ध-रूप से कर्तृत्व को धारण करता हुआ,<li>कर्म-पना प्राप्त करने की शक्ति-रूप करण-पने को अंगीकृत करता हुआ, <li>प्राप्य ऐसे कर्मत्व-परिणाम-रूप से कर्म-पने का अनुभव करता हुआ, <li>पूर्व भाव का नाश हो जाने पर भी ध्रुवत्व को अवलम्बन करने से जिसने अपादान-पने को प्राप्त किया है ऐसा, <li>उत्पन्न होने वाले परिणाम-रूप कर्म द्वारा समाश्रित होने से (<font color=DarkSlateGray>अर्थात् उत्पन्न होने वाले परिणाम-रूप कार्य अपने को दिया जाने से</font>) सम्प्रदान को प्राप्त और <li>धारण किये हुए परिणाम का आधार होने से जिसने अधिकरण-पने को ग्रहण किया है ऐसा</ol>--स्वयमेव षटकारक-रूप से वर्तता हुआ अन्य कारक की अपेक्षा नहीं रखता ।</p><br><p>इस प्रकार जीव भी <ol><li>भाव-पर्याय-रूप से प्रवर्तमान आत्म-द्रव्य-रूप से कर्तृत्व को धारण करता हुआ,<li>भाव-पर्याय प्राप्त करने की शक्ति-रूप करण-पने को अंगीकृत करता हुआ, <li>प्राप्य ऐसी भाव-पर्याय-रूप से कर्म-पने का अनुभव करता हुआ, <li>पूर्व भाव-पर्याय का नाश होने पर भी ध्रुवत्व का अवलम्बन करने से जिसने अपादान-पने को प्राप्त किया है ऐसा, <li>उत्पन्न होने वाले भाव-पर्याय-रूप कर्म द्वारा समाश्रित होने से (<font color=DarkSlateGray>अर्थात् उत्पन्न होने वाला भाव-पर्याय-रूप कार्य अपने को दिया जाने से</font>) सम्प्रदान-पने को प्राप्त और <li>धारण की हुई भाव-पर्याय का आधार होने से जिसने अधिकरण-पने को ग्रहण किया है ऐसा</ol>--स्वयमेव षटकारक-रूप से वर्तता हुआ अन्य कारक की अपेक्षा नहीं रखता ।</p><br><p>इसलिए निश्चय से कर्मा-रूप कर्ता को जीव कर्ता नहीं है और जीव-रूप कर्ता को कर्म कर्ता नहीं है । (<font color=DarkSlateGray>जहां कर्म कर्ता है वहाँ जीव कर्ता नहीं है और जहां जीव कर्ता है वहाँ कर्म कर्ता नहीं है</font>) । ॥६२॥ </p></font></td>
    <td id=gatha068-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>ज्यों कर्म अपने भाव से निज भाव को करता सदा<br>त्यों कर्मगत स्व भाव से ही जीव निज करता सदा ॥६८॥</div><br><p><b>[कम्मंपि सयं]</b> कर्म रूप कर्ता स्वयं भी स्वयं ही <b>[कुव्वदि]</b> करता है । क्या करता है ? <b>[सम्ममप्पाणं]</b> सम्यक् जैसा है वैसे अपने द्रव्य-कर्म स्वभाव को करता है । किस कारण उसे करता है ? <b>[सगेण भावेण]</b> अपने स्वभाव के कारण अभेद षट्कारकी रूप से उसे करता है । <b>[जीवो वि य तारिसओ]</b> तथा जीव भी उसके समान ही करता है । वह किस कारण उसे करता है ? <b>[कम्मसहावेण भावेण]</b> कर्म-स्वभाव रूप अशुद्ध-भाव से, रागादि परिणाम के कारण उसे करता है । वह इसप्रकार -- </p><br><p>कर्ता-रूप कर्म-पुद्गल, कर्मता को प्राप्त कर्म पुद्गल को, करण-भूत कर्म-पुद्गल द्वारा, निमित्त (<font color=DarkSlateGray>सम्प्रदान</font>) रूप कर्म पुद्गल के लिए, अपादान-रूप कर्म-पुद्गल से, अधिकरण-भूत कर्म-पुद्गल में करता है -- इस प्रकार अभेद-षट्कारकी रूप से परिणमन करता हुआ कारकांतर की अपेक्षा नहीं करता है; उसी प्रकार जीव-मय कर्ता-रूप आत्मा भी, कर्मता को प्राप्त आत्मा को, करण-भूत आत्मा द्वारा, निमित्त (<font color=DarkSlateGray>सम्प्रदान</font>) रूप आत्मा के लिए, अपादान-रूप आत्मा से, अधिकरण-भूत आत्मा में करता है इसप्रकार अभेद षट्कारकी रूप से अवस्थित रहता हुआ कारकांतर की अपेक्षा नहीं करता है ।</p><br><p>यहाँ यह भावार्थ है -- जैसे अशुद्ध षट्कारकी रूप से परिणमन करता हुआ अशुद्ध आत्मा को करता है, उसीप्रकार शुद्धात्म-तत्त्व के सम्यक् श्रद्धान, ज्ञान, अनुष्ठान रूप अभेद षट्कारकी स्वभाव से परिणमन करता हुआ शुद्ध आत्मा को करता है ॥६८॥</p><br><p>इसप्रकार आगम संवाद रूप से और अभेद षट्कारकी रूप से दो स्वतंत्र गाथायें पूर्ण हुईं ।</p><br><p>इसप्रकार सामूहिक छह गाथाओं द्वारा तृतीय अंतरस्थल समाप्त हुआ ।</p></font></td>
      </tbody></table></div>
</body>
</html>
