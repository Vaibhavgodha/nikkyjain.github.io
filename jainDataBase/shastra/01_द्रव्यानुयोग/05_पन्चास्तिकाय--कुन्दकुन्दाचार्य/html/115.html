<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='114.html'><img src='../../../../../images/common/prev.jpg' id=next height=50 width=50/></a>
      <a href='116.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब सम्यग्दर्शन, ज्ञान, चारित्र -- तीनों का विशेष विवरण करते हैं</font></div>
    <h3 class=mainTitle align=center><font color=maroon> ﻿सम्मत्तं सद्दहणं भावाणं तेसिमधिगमो णाणं (१०७)<br>चारित्तं समभावो विसयेसु विरूढ़मग्गाणं ॥११५॥<br> </font></h3>
  <div class=bottomContainer id=bottomTxt117 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿भावों का श्रद्धान सम्यग्दर्शन है, उनका अधिगम ज्ञान है, विरुढ मार्गियों का विषयों में समभाव चारित्र है ।<br></div>
    <div class=tikaTopContainer><b><br> टीका : 
    <span id=teeka0 class=gatha115 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha115 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha115-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>नव पदों के श्रद्धान को समकित कहा जिनदेव ने<br>वह ज्ञान सम्यग्ज्ञान अर समभाव ही चारित्र है ॥१०७॥</div><br><p>यह, सम्यग्दर्शन-ज्ञान-चारित्र की सूचना है ।</p><br><p>काल सहित पंचास्तिकाय के भेद-रूप नव पदार्थ वे वास्तव में 'भाव' हैं ।</p><br><p>उन 'भावों' का मिथ्या-दर्शन के उदय से प्राप्त होने वाला जो अश्रद्धान उसके अभाव-स्वभाव-वाला जो <sup>१</sup>भावान्तर-श्रद्धान (<font color=DarkSlateGray>अर्थात नव पदार्थों का श्रद्धान</font>), वह सम्यग्दर्शन है- जो कि (<font color=DarkSlateGray>सम्यग्दर्शन</font>) शुद्ध चैतन्यरूप आत्मतत्त्व के <sup>२</sup>विनिश्चय का बीज है। <sup>३</sup>नौका-गमन के संस्कार की भाँति मिथ्या-दर्शन के उदय के कारण जो स्वरूप-विपर्यय-पूर्वक अध्यवसित होते हैं (<font color=DarkSlateGray>अर्थात विपरीत स्वरूप से समझ में आते हैं- भासित होते हैं</font>) ऐसे उन 'भावों' का ही (<font color=DarkSlateGray>-नव पदार्थों का ही</font>), मिथ्या-दर्शन के उदय की निवृत्ति होने पर, जो सम्यक अध्यवसाय (<font color=DarkSlateGray>सत्य समझ, यथार्थ अवभास, सच्चा अवबोध</font>) होना, वह सम्यग्ज्ञान है -- जो कि (<font color=DarkSlateGray>सम्यग्ज्ञान</font>) कुछ अंश में ज्ञान-चेतना प्रधान आत्म-तत्त्व की उपलब्धि का (<font color=DarkSlateGray>अनुभूति का</font>) बीज है । सम्यग्दर्शन और सम्यग्ज्ञान के सद्‍भाव के कारण समस्त अमार्गों से छूटकर जो स्व-तत्त्व में विशेष रूप से <sup>४</sup>रूढ मार्ग वाले हुए हैं उन्हें इंद्रिय और मन के विषय-भूत पदार्थों के प्रति राग-द्वेष-पूर्वक विकार के अभाव के कारण जो निर्विकार-ज्ञान-स्वभाव-वाला समभाव होता है, वह चारित्र है- जो कि (<font color=DarkSlateGray>चारित्र</font>) उस काल में और आगामी काल में रमणीय है और अपुनर्भव के (<font color=DarkSlateGray>मोक्ष के</font>) महा-सौख्य का एक बीज है । </p><br><p>ऐसे इस त्रिलक्षण (<font color=DarkSlateGray>सम्यग्दर्शन-ज्ञान-चारित्रात्मक</font>) मोक्ष-मार्ग का आगे निश्चय और व्यवहार से व्याख्यान किया जायेगा । यहाँ तो सम्यग्दर्शन और सम्यग्ज्ञान के विषयभूत नव-पदार्थों के <sup>५</sup>उपोद्‍घात के हेतुरूप से उसकी सूचना दी गई है ॥१०७॥</p><br><span class=shortFont><sup>१</sup>भावान्तर = भावविशेष; खास भाव; दूसरा भाव; भिन्न भाव। (<font color=DarkSlateGray>नव पदार्थों के अश्रद्धान का अभाव जिसका स्वभाव है ऐसा भावान्तर, नव पदार्थों के श्रद्धान-रूप भाव, वह सम्यग्दर्शन है।</font>)<br><sup>२</sup>विनिश्चय = निश्चय, दृढ निश्चय।<br><sup>३</sup>जिस प्रकार नाव में बैठे हुए किसी मनुष्य को नाव की गति के संस्कारवश, पदार्थ विपरीत स्वरूप से समझ में आते हैं (<font color=DarkSlateGray>अर्थात स्वयं गतिमान होने पर भी स्थिर हो ऐसा समझ में आता है और वृक्ष, पर्वत आदि स्थिर होने पर भी गतिमान समझ में आते हैं</font>), उसी प्रकार जीव को मिथ्यादर्शन के उदयवश नवपदार्थ विपरीत स्वरूप से समझ में आते हैं।<br><sup>४</sup>रूढ = पक्का, परिचय से दृढ हुआ। (<font color=DarkSlateGray>सम्यग्दर्शन और सम्यग्ज्ञान के कारण जिनका स्वतत्त्वगत मार्ग विशेष रूढ हुआ है उन्हें इंद्रियगमन के विषयों के प्रति रागद्वेष के अभाव के कारण वर्तता हुआ निर्विकारज्ञानस्वभावी समभाव वह चारित्र है।</font>)<br><sup>५</sup>उपोद्‍घात = प्रस्तावना (<font color=DarkSlateGray>सम्यग्दर्शन-ज्ञान-चारित्र मोक्षमार्ग है। मोक्षमार्ग के प्रथम दो अंग जो सम्यग्दर्शन और सम्यग्ज्ञान उनके विषय नव पदार्थ हैं, इसलिये अब अगली गाथाओं में नव पदार्थों का व्याख्यान किया जाता है। मोक्षमार्ग का विस्तृत व्याख्यान आगे किया जायेगा। यहाँ तो नव पदार्थों के व्याख्यान की प्रस्तावना के हेतुरूप से उसकी मात्र सूचना दी गई है।</font>)  </span>   </p></font></td>
    <td id=gatha115-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>सम्यक्त्व है श्रद्धान भावों का अधिगम ज्ञान है<br>विरूढ़मार्गी का विषय में भाव सम चारित्र है ॥११५॥</div><br><p><b>[सम्मत्तं]</b> सम्यक्त्व है । कर्तारूप क्या सम्यक्त्व है ? <b>[सद्दहणं]</b> मिथ्यात्व के उदय से उत्पन्न विपरीत अभिनिवेश से रहित श्रद्धान सम्यक्त्व है । किनका श्रद्धान सम्यक्त्व है ? <b>[भावाणं]</b> पंचास्तिकाय, षट्द्रव्य के विकल्प-रूप जीव-अजीव दो तथा जीव-पुद्गल के संयोग-रूप परिणाम से उत्पन्न आस्रव आदि सात पदार्थ इस-प्रकार कहे गए लक्षण-वाले भावों का, जीवादि नव पदार्थों का श्रद्धान सम्यक्त्व है । नवपदार्थों का विषय-भूत यह व्यवहार-सम्यक्त्व है । यह किस विशेषता-वाला है ? छद्मस्थ अवस्था में शुद्ध जीवास्तिकाय की रुचि-रूप निश्चय सम्यक्त्व का, आत्म-विषयक स्व-संवेदन ज्ञान का परम्परा से बीज है । वह स्व-संवेदन ज्ञान भी केवल-ज्ञान का बीज है । <b>[चारित्तं]</b> चारित्र है । वह चारित्र क्या है ? <b>[समभावो]</b> समभाव चारित्र है । किनमें समभाव चारित्र है ? <b>[विसयेसु]</b> विषयों में, इन्द्रिय-मनोगत सुख-दु:ख की उत्पत्ति-रूप शुभाशुभ विषयों में समभाव चारित्र है । वह किनके होता है ? <b>[विरूढ़मग्गाणं]</b> पूर्वोक्त सम्यक्त्व-ज्ञान के बल से समस्त अन्य मार्गों से छूटकर विशेष-रूप से रूढ़-मार्गियों (<font color=DarkSlateGray>मोक्षमार्ग में रूढ़ जीवों</font>) को, परिज्ञात-मोक्ष-मार्गियों को होता है।</p><br><p>यह व्यवहार चारित्र बहिरंग साधक होने से वीतराग चारित्र-रूप भावना से उत्पन्न परमात्म-तृप्तिरूप निश्चय सुख का बीज है, और वह निश्चय सुख भी अक्षय-अनंत सुख का बीज है । यहाँ यद्यपि साध्य-साधक ज्ञापनार्थ / बताने के लिए निश्चय-व्यवहार दोनों का व्याख्यान किया है; तथापि नव पदार्थ विषय रूप व्यवहार-मोक्षमार्ग की ही मुख्यता है, ऐसा भावार्थ है ॥११५॥</p></font></td>
      </tbody></table></div>
</body>
</html>
