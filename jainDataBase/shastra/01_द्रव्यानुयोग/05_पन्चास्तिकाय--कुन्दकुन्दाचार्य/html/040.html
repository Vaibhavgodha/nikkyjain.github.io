<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='039.html'><img src='../../../../../images/common/prev.jpg' id=next height=50 width=50/></a>
      <a href='041.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿इससे आगे उन्नीस गाथाओं पर्यंत उपयोग अधिकार प्रारंभ होता है। वह इसप्रकार- अब आत्मा के दो प्रकार का उपयोग दिखाते हैं</font></div>
    <h3 class=mainTitle align=center><font color=maroon> ﻿उवओगो खलु दुविहो णाणेण य दंसणेण संजुत्तो <br>जीवस्स सव्वकालं अणण्णभूदं वियाणाहि ॥४०॥<br> </font></h3>
  <div class=bottomContainer id=bottomTxt43 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿वास्तव में जीव के सर्वकाल, अनन्यरूप से रहनेवाला, ज्ञान और दर्शन से संयुक्त दो प्रकार का उपयोग जानो।<br></div>
    <div class=tikaTopContainer><b><br> टीका : 
    <span id=teeka0 class=gatha040 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha040 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha040-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>ज्ञान-दर्शन सहित चिन्मय द्विविध है उपयोग यह<br>ना भिन्न चेतनतत्व से है चेतना निष्पन्न यह ॥४०॥</div><br><p>आत्मा का चैतन्य-अनुविधायी (<font color=DarkSlateGray>अर्थात् चैतन्य का अनुसरण करनेवाला</font>) परिणाम सो उपयोग है । वह भी दो प्रकार का है -- ज्ञानोपयोग और दर्शनोपयोग । वहां, विशेष को ग्रहण करनेवाला ज्ञान है और सामान्य को ग्रहण करनेवाला दर्शन है (<font color=DarkSlateGray>अर्थात् विशेष जिसमें प्रतिभासित हो वह ज्ञान है और सामान्य जिसमें प्रतिभासित हो वह दर्शन है</font>) । और उपयोग सर्वदा जीव से अपृथग्भुत (<font color=DarkSlateGray>अभिन्न</font>) ही है, क्योंकि एक अस्तित्व से रचित है ॥४०॥</p></font></td>
    <td id=gatha040-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>अनन्यभूत हैं जीव के सब समय ही उपयोग जो<br>वे ज्ञान दर्शन से सहित द्विविध उसे सब जान लो ॥४०॥</div><br><p><b>[उवओगो]</b> आत्मा का चैतन्यानुविधायी परिणाम उपयोग है; जो चैतन्य के साथ रहता है, अन्वय रूप से परिणमित होता है, अथवा पदार्थों की जानकारी के समय 'यह पट है' इत्यादि पदार्थों को जानने रूप से व्यापार करता है, वह चैतन्यानुविधायी है । <b>[खलु]</b> वास्तव में <b>[दुविहो]</b> वह दो प्रकार का है ।</p><br><p><b><font color=red>प्रश्न – वह दो प्रकार का कैसे है? </p><br><p></font><font color=darkGreen>उत्तर –</font></b> <b>[णाणेण य दंसणेण संजुत्तो]</b> सविकल्प रूप ज्ञान है, निर्विकल्परूप दर्शन है, उन दोनों से संयुक्त है । <b>[जीवस्स सव्वकालं अणण्णभूदं वियाणाहि]</b> संज्ञा, लक्षण, प्रयोजन आदि की अपेक्षा भेद होने पर भी वह उपयोग जीव का सम्बंधी होने से (<font color=DarkSlateGray>जीव के साथ उसका नित्य-तादात्म्य सम्बन्ध या गुण-गुणी सम्बन्ध होने से</font>), सर्व-काल उसे प्रदेशों की अपेक्षा अभिन्न जानो ॥४०॥</p><br><p>इसप्रकार ज्ञान-दर्शन दो उपयोग की सूचना रूप से एक गाथा पूर्ण हुई ।</p></font></td>
      </tbody></table></div>
</body>
</html>
