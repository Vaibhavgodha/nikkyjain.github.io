<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='010.html'><img src='../../../../../images/common/prev.jpg' id=next height=50 width=50/></a>
      <a href='012.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब गाथा पूर्वार्ध द्वारा द्रव्यार्थिक-नय से द्रव्य का लक्षण और उत्तरार्ध द्वारा पर्यायार्थिक-नय से पर्याय का लक्षण प्रतिपादित करते हैं</font></div>
    <h3 class=mainTitle align=center><font color=maroon> ﻿उप्पत्ती य विणासो दव्वस्स य णत्थि अत्थि सब्भावो<br>विगमुप्पादधुवत्तं करेंति तस्सेव पज्जाया ॥११॥<br> </font></h3>
  <div class=bottomContainer id=bottomTxt14 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿द्रव्य का उत्पाद-विनाश नहीं है, सद्भाव है। विनाश, उत्पाद और ध्रुवता को उसकी ही पर्यायें करती हैं।<br></div>
    <div class=tikaTopContainer><b><br> टीका : 
    <span id=teeka0 class=gatha011 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha011 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha011-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>उत्पाद-व्यय से रहित केवल सत् स्वभावी द्रव्य है<br> द्रव्य की पर्याय ही उत्पाद-व्यय-ध्रुवता धरे ॥११॥</div><br><p>यहाँ दोनों नयों द्वारा द्रव्य का लक्षण विभक्त किया है (<font color=DarkSlateGray>अर्थात दो नयों की अपेक्षा से द्रव्य के लक्षण के विभाग किये गए हैं</font>) । </p><br><p>सहवर्ती गुणों और क्रमवर्ती पर्यायों के सद्भाव-रूप, त्रिकाल-अवस्थायी (<font color=DarkSlateGray>त्रिकाल-स्थित रहनेवाला</font>), अनादि-अनन्त द्रव्य के विनाश और उत्पाद उचित नहीं है । परन्तु उसी की पर्यायों के, सहवर्ती कतिपय (<font color=DarkSlateGray>पर्यायों</font>) का ध्रौव्य होने पर भी अन्य क्रमवर्ती (<font color=DarkSlateGray>पर्यायों</font>) के, विनाश और उत्पाद होना घटित होते हैं । इसलिए द्रव्य, द्रव्यार्थिक आदेश से (<font color=DarkSlateGray>कथन से</font>) उत्पाद रहित, विनाश रहित, सत्-स्वभाव-वाला ही जानना चाहिए और वही (<font color=DarkSlateGray>द्रव्य</font>) पर्यायार्थिक आदेश से उत्पाद-वाला और विनाश-वाला जानना चाहिए ।</p><br><p>यहाँ सब निरवद्ध्य (<font color=DarkSlateGray>निर्दोष, निर्बाध, अविरुद्ध</font>) है, क्योंकि द्रव्य और पर्यायों का अभेद (<font color=DarkSlateGray>अभिन्न-पना</font>) है ॥११॥</p></font></td>
    <td id=gatha011-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>उत्पाद ना ना विनाश है है द्रव्य का सद्भाव ही<br>उसकी ही पर्यायें करें उत्पाद व्यय ध्रुवता सभी</div><br><p><b>[उप्पत्ती य विणासो दव्वस्स य णत्थि]</b> अनादि-निधन द्रव्य के द्रव्यार्थिक-नय से उत्पत्ति या विनाश नहीं है। तो क्या है? <b>[अत्थि सब्भावो]</b> हैं । वह क्या है? सद्भाव, सत्ता, अस्तित्व है । इसप्रकार इसके द्वारा पूर्व गाथा में कहा गया ही स्पष्ट किया गया है तथा क्षणिक एकांत मत का निराकरण किया गया है। <b>[विगमुप्पादधुवत्तं करेंति तस्सेव पज्जाया]</b> उसी द्रव्य की उत्पाद-व्यय-ध्रुवता को करती हैं । कर्तारूप वे कौन करती हैं? पर्यायें करती हैं ।</p><br><p>इससे क्या कहा गया है? द्रव्यार्थिकनय से द्रव्य के ही उत्पाद-व्यय-ध्रौव्य नहीं होते हैं; किन्तु पर्यायार्थिक-नय से होते हैं। किस दृष्टांत से यह सिद्ध होता है ? सुवर्ण, गोरस, मृत्तिका, बाल-बृद्ध-कुमारादि परिणत पुरुषों में तीनों भंगरूप से यह स्पष्ट होता है । इसप्रकार इससे पूर्व गाथा में कहे गए नित्य एकान्त मत के निराकरण को ही दृ़ढ किया गया है ।</p><br><p>इस गाथा में शुद्ध द्रव्यार्थिक-नय की अपेक्षा नर-नारकादि विभाव परिणामों की उत्पत्ति-विनाश से रहित तथा पर्यायार्थिक-नय की अपेक्षा वीतराग निर्विकल्प समाधि से उत्पन्न सहज परमानन्द सुख रस के आस्वादमय स्वसंवेदन ज्ञान पर्याय से परिणत, सहित शुद्ध जीवास्तिकाय नामक शुद्ध जीवद्रव्य ही उपादेय है यह सूत्र / गाथा का तात्पर्य है ॥११॥</p><br><p>इसप्रकार द्रव्यार्थिक-पर्यायार्थिक दो नयों की अपेक्षा (<font color=DarkSlateGray>द्रव्य के</font>) लक्षण के व्याख्यान द्वारा गाथा पूर्ण हुई ।</p></font></td>
      </tbody></table></div>
</body>
</html>
