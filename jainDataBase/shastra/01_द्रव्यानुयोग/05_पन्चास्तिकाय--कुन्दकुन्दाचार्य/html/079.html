<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='077-078.html'><img src='../../../../../images/common/prev.jpg' id=next height=50 width=50/></a>
      <a href='080.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब मुक्त के ऊर्ध्वगति और मरणकाल में संसारी जीवों के छहगतियाँ होती हैं, ऐसा प्रतिपादन करते हैं</font></div>
    <h3 class=mainTitle align=center><font color=maroon> ﻿पयडिट्ठिदिअणुभागप्पदेसबंधेहिं सव्वदो मुक्को (७३)<br>उड्ढं गच्छदि सेसा विदिसावज्जं गदिं जंति ॥७९॥<br> </font></h3>
  <div class=bottomContainer id=bottomTxt80 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿ प्रकृति, स्थिति, अनुभाग, प्रदेश बंधों से सर्वत: मुक्त जीव ऊर्ध्वगमन करते हैं; शेष जीव (<font color=DarkSlateGray>भवान्तर को जाते समय</font>) विदिशाओं को छाे़डकर गति करते हैं।<br></div>
    <div class=tikaTopContainer><b><br> टीका : 
    <span id=teeka0 class=gatha079 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha079 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha079-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>प्रकृति थिति अनुभाग बन्ध प्रदेश से जो मुक्त हैं<br>वे उर्द्धगमन स्वभाव से हैं प्राप्त करते सिद्धपद ॥७३॥</div><br><br><p>बद्ध जीव को कर्म-निमित्तक षड्विध गमन (<font color=DarkSlateGray>अर्थात् कर्म जिसमें निमित्त-भूत हैं ऐसा छह दिशाओं में गमन</font>) होता है; मुक्त जीव को भी स्वाभाविक ऐसा एक ऊर्ध्व-गमन होता है -- ऐसा यहाँ कहा है ॥७३॥</p><br><p>इस प्रकार जीव-द्रव्यास्तिकाय का व्याख्यान समाप्त हुआ ।</p><br><p>अब पुद्गल-द्रव्यास्तिकाय का व्याख्यान है ।</p></font></td>
    <td id=gatha079-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>है बंध प्रकृति प्रदेश व अनुभाग स्थिति से रहित<br>की ऊर्ध्वगति है शेष की होती गति विदिशा रहित ॥७९॥</div><br><p><b>[पयडिट्ठिदिअणुभागप्पदेसबंधेहिं सव्वदोमुक्को]</b> समस्त रागादि विभाव से रहित शुद्धात्मानुभूति लक्षण ध्यान के बल से प्रकृति, स्थिति, अनुभाग, प्रदेश बंध-मय विभाव-रूप से सर्वत: मुक्त भी <b>[उड्ढं गच्छदि]</b> स्वाभाविक अनन्त ज्ञानादि गुणों से युक्त होते हुए एक समय लक्षण वाली अविग्रह गति से ऊपर जाते हैं । <b>[सेसा]</b> शेष संसारी जीव <b>[विदिसावज्जं गदिं जंति]</b> मरण के बाद विदिशाओं को छोडकर पूर्वोक्त छह अपक्रम लक्षण अनुश्रेणी नामक गति से जाते हैं । यहाँ गाथा-सूत्र में 'सदाशिव, सांख्य, मांडलिक, बुद्ध, नैयायिक और वैशेषिक, ईश्वर, मस्करि पूरण के मतों का खंडन करने के लिए ये आठ किए गए हैं ।' -- इसप्रकार गाथा में कहे गए आठ मतांतरों के निषेध के लिए- 'आठ प्रकार के कर्मों से रहित, शीतिभूत (<font color=DarkSlateGray>सुखमय</font>), निरंजन, नित्य, आठ गुणमय, कृतकृत्य, लोकाग्र निवासी और सिद्ध हैं।' -- इसप्रकार दूसरी गाथा में कहे गए लक्षण वाले सिद्धों का स्वरूप कहा गया है, ऐसा अभिप्राय है ॥७९॥</p><br><p>इसप्रकार जीवास्तिकाय के सम्बन्ध में नौ अधिकारों के चूलिका व्याख्यान रूप से तीन गाथायें जानना चाहिए ।</p><br><p>इस प्रकार पूर्वोक्त प्रकार से <ul><li><b>[जीवोत्ति हवदि चेदा]</b> इत्यादि नौ अधिकारों की सूचना के लिए एक गाथा, <li>प्रभुत्व की मुख्यता से दो गाथायें, <li>जीवत्व के कथन की अपेक्षा तीन गाथायें, <li>स्वदेह प्रमिति रूप से दो गाथायें, <li>अमूर्त गुण ज्ञापन के लिए तीन गाथायें, <li>तीन प्रकार के चैतन्य कथन की अपेक्षा दो गाथायें; <li>उसके पश्चात् ज्ञान-दर्शन दो उपयोग के ज्ञापनार्थ उन्नीस गाथायें, <li>कर्तृत्व, भोक्तृत्व, कर्म-संयुक्तत्व -- इन तीन के व्याख्यान की मुख्यता से अठारह गाथायें <li>चूलिका रूप से तीन गाथायें</ul>इसप्रकार सर्व समुदाय-रूप से त्रेपन गाथाओं द्वारा पंचास्तिकाय षट्द्रव्य प्रतिपादक प्रथम महाधिकार में जीवास्तिकाय नामक चतुर्थ अन्तराधिकार समाप्त हुआ ।</p><br><p>अब, इसके बाद चिदानन्द एक स्वभावी शुद्ध-जीवास्तिकाय से भिन्न हेयरूप पुद्गलास्तिकाय अधिकार में दश गाथायें हैं । वह इसप्रकार -- <ul><li>पुद्गल स्कन्ध के व्याख्यान की मुख्यता से <b>[खंदा य खंददेसा...]</b> इत्यादि पाठक्रम से चार गाथायें हैं, <li>तत्पश्चात् परमाणु व्याख्यान की मुख्यता से द्वितीय स्थल में पाँच गाथायें हैं, वहाँ पाँच गाथाओं में से <ul><li>परमाणु स्वरूप के कथन की अपेक्षा <b>[सव्वेसिं खंदाणं...]</b> इत्यादि एक गाथा-सूत्र, <li>इसके बाद परमाणुओं के पृथ्वी आदि जाति भेद के निराकरण के लिए <b>[आदेसमत्त...]</b> इत्यादि एक गाथा, <li>तदुपरान्त शब्द को पुद्गल-द्रव्य की पर्यायता-स्थापन की मुख्यता से <b>[सद्दो खंधप्पभवो]</b> इत्यादि एक गाथा, <li>तदनन्तर परमाणु द्रव्य-प्रदेश के आधार से समयादि व्यवहार-काल की मुख्यता से एकत्व आदि संख्या-कथन की अपेक्षा <b>[णिच्चो णाणवगासो...]</b>  इत्यादि एक गाथा, <li>इसके बाद परमाणु-द्रव्य में रस-वर्णादि-व्याख्यान की मुख्यता से <b>[एयरसवण्ण...]</b> इत्यादि एक गाथा-सूत्र</ul>इसप्रकार परमाणु-द्रव्य की प्ररूपणा करने वाले द्वितीय स्थल में समुदाय रूप से पाँच गाथायें पूर्ण हुईं । <li>तत्पश्चात् पुद्गलास्तिकाय के उपसंहार रूप <b>[उवभोज्ज]</b> इत्यादि एक गाथा है ।</ul>इसप्रकार दश गाथा पर्यन्त तीन स्थल द्वारा पुद्गलाधिकार में सामूहिक उत्थानिका है ।</p></font></td>
      </tbody></table></div>
</body>
</html>
