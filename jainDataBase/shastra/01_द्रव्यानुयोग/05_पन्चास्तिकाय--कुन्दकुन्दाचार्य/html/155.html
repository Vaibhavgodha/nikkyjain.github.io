<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='154.html'><img src='../../../../../images/common/prev.jpg' id=next height=50 width=50/></a>
      <a href='156.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब बंध का स्वरूप कहते हैं</font></div>
    <h3 class=mainTitle align=center><font color=maroon> ﻿जं सुहमसुहमुदिण्णं भावं रत्तो करेदि जदि अप्पा (१४७) <br>सो तेण हवदि बंधो पोग्गलकम्मेण विविहेण ॥१५५॥<br> </font></h3>
  <div class=bottomContainer id=bottomTxt154 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿यदि रागी आत्मा उन शुभ-अशुभ से प्रगट होने वाला भाव करता है तो वह उसके द्वारा अनेक प्रकार के पुद्गल कर्म से बँधता है ।<br></div>
    <div class=tikaTopContainer><b><br> टीका : 
    <span id=teeka0 class=gatha155 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha155 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha155-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>आतमा यदि मलिन हो करता शुभाशुभ भाव को<br>तो विविध पुद्गल कर्म द्वारा प्राप्त होता बन्ध को ॥१४७॥</div><br><p>यह, बन्ध के स्वरूप का कथन है ।</p><br><p>यदि वास्तव में यह आत्मा अन्य के (<font color=DarkSlateGray>पुद्‍गल-कर्म के</font>) आश्रय द्वारा अनादिकाल से रक्त रहकर कर्मोदय के प्रभाव-युक्त-रूप वर्तने से उदित (<font color=DarkSlateGray>प्रगट होने वाले</font>) शुभ या अशुभ भाव को करता है, तो वह आत्मा उस निमित्त-भूत भाव द्वारा विविध पुद्‍गल-कर्म से बद्ध होता है । इसलिये यहाँ (<font color=DarkSlateGray>ऐसा कहा है कि</font>), मोह-राग-द्वेष द्वारा स्निग्ध ऐसे जो जीव के शुभ या अशुभ परिणाम वह भाव बन्ध है और उसके (<font color=DarkSlateGray>शुभाशुभ परिणाम के</font>) निमित्त से शुभाशुभ कर्म-रूप परिणत पुद्‍गलों का जीव के साथ अन्योन्य अवगाहन (<font color=DarkSlateGray>विशिष्ट शक्ति सहित एक-क्षेत्रावगाह सम्बन्ध</font>) वह द्रव्य बन्ध है ॥१४७॥  </p></font></td>
    <td id=gatha155-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>यदि रक्त आत्मा शुभ अशुभ से व्यक्त भाव करे सदा<br>तो वह उसी से विविध पुद्गल कर्म से बँधता रहा ॥१५५॥</div><br><p><b>[जं सुहमसुहमुदिण्णं भावं रत्तो करेदि जदि अप्पा]</b> उस शुभ-अशुभ से व्यक्त भाव को यदि रक्त आत्मा करता है; निश्चय-नय से शुद्ध-बुद्ध एक स्वभावी होने पर भी स्व-सम्वित्ति से च्युत होकर यदि यह आत्मा व्यवहार से अनादि-बंधन की उपाधि के वश रक्त / आसक्त / रागी होता हुआ निर्मल ज्ञानानन्द आदि गुणों के आधारभूत शुद्धात्मा संबंधी स्वरूपमय परिणति से पृथग्भूत उदय में आए हुए शुभ या अशुभभाव / परिणाम को करता है; <b>[सो तेण हवदि बंधो]</b> तब वह आत्मा उस कर्ताभूत राग परिणाम से बँधता है । उसके द्वारा किससे बँधता है? <b>[पोग्गलकम्मेण विविहेण]</b> अनेक प्रकार के कर्म-वर्गणा रूप पुद्गल कर्म से बँधता है ।</p><br><p>यहाँ शुद्धात्मपरिणति से विपरीत शुभ-अशुभ परिणाम, भाव-बंध है; तथा उसके निमित्त से तेलमृक्षित (<font color=DarkSlateGray>तेल का मालिश किए हुए</font>) को मल (<font color=DarkSlateGray>गंदगी</font>) के बंध-समान जीव के साथ कर्म-पुद्गलों का संश्लेष, द्रव्य-बंध है -- ऐसा सूत्र का अभिप्राय है ॥१५५॥</p></font></td>
      </tbody></table></div>
</body>
</html>
