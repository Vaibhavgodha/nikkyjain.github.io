<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='033.html'><img src='../../../../../images/common/prev.jpg' id=next height=50 width=50/></a>
      <a href='035.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब वर्तमान शरीर के समान पूर्वापर शरीर की परम्परा होने पर भी उसी जीव का अस्तित्व, देह से पृथक्त्व और भवान्तर (दूसरे भव में) गमन का कारण कहते हैं</font></div>
    <h3 class=mainTitle align=center><font color=maroon> ﻿सव्वत्थ अत्थि जीवो ण य एक्को एक्कगो य एक्कट्ठो <br>अज्झवसाणविसिट्ठो चिट्ठदि मलिणो रजमलेहिं ॥३४॥<br> </font></h3>
  <div class=bottomContainer id=bottomTxt37 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव सर्वत्र (<font color=DarkSlateGray>सभी क्रमवर्ती शरीरों में</font>) है तथा एक शरीर में (<font color=DarkSlateGray>क्षीर-नीरवत्</font>) एक रूप में रहता है; तथापि उसके साथ एकमेक नहीं है। अध्यवसान विशिष्ट वर्तता हुआ, रजमल (<font color=DarkSlateGray>कर्ममल</font>) द्वारा मलिन होने से वह भ्रमण करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha034 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha034 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha034-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>दूध-जल वत एक जिय-तन कभी भी ना एक हों<br>अध्यवसान विभाव से जिय मलिन हो जग में भ्रमें ॥३४॥</div><br><p>यहाँ जीव का देह से देहान्तर में (<font color=DarkSlateGray>एक शारीर से अन्य शरीर में</font>) अस्तित्व, देह से पृथक्त्व तथा देहान्तर में गमन का कारण कहा है ।</p><br><p>आत्मा संसार अवस्था में क्रमवर्ती अच्छिन्न (<font color=DarkSlateGray>अटूट</font>) शरीर-प्रवाह में जिस प्रकार एक शरीर में वर्तता है; इस प्रकार उसे सर्वत्र (<font color=DarkSlateGray>सर्व शरीरों में</font>) अस्तित्व है । और किसी एक शारीर में, पानी में दूध की भाँति एक-रूप से रहने पर भी, भिन्न स्वभाव के कारण उसके साथ एक (<font color=DarkSlateGray>तद्रूप</font>) नहीं है; इस प्रकार उसे देह से पृथक-पना है । अनादि बंधन-रूप उपाधि से विवर्तन (<font color=DarkSlateGray>परिवर्तन</font>) पाने वाले विविध अध्यवसायों से विशिष्ट होने के कारण (<font color=DarkSlateGray>अनेक प्रकार के अध्यवसाय-वाला होने के कारण</font>) तथा वे अध्यवसायों तथा कर्मों से रचे जाने वाले (<font color=DarkSlateGray>उस प्रकार के मिथ्यात्व-रागादि-रूप भाव-कर्मों तथा द्रव्य-कर्मों से रचे जाने वाले</font>) अन्य शरीर में प्रवेश होता है; इस प्रकार उसे देहान्तर में गमन होने के कारण कहा गया ॥३४॥</p></font></td>
    <td id=gatha034-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>है सर्वदा ही जीव हो एकत्र इक तन में रहे<br>पर भिन्न अध्यवसान युत रजमलमलिन भ्रमता रहे ॥३४॥</div><br><p><b>[सव्वत्थ अत्थि जीवो]</b> सर्वत्र पूर्वा-पर भवों की शरीर संतति में तथा वर्तमान शरीर में जो जीव है वह वही है, चार्वाक मत के समान दूसरा कोई नया उत्पन्न नहीं होता है । <b>[ण य एक्को]</b> निश्चय-नय से शरीर के साथ एकमेक, तन्मय नहीं है; <b>[एक्कगो य]</b> तथापि अनुपचरित असद्भूत व्यवहारनय से एकमेक भी है । इस नय से वह एक कैसे है ? <b>[एक्कट्ठो]</b> दूध-पानी के समान एक अभिन्न पदार्थ रूप दिखाई देने से; अथवा देह में सर्वत्र जीव है, एकदेश में नहीं है; अथवा सूक्ष्म एकेन्द्रिय की अपेक्षा लोक में सर्वत्र जीव-समूह है; और वह यद्यपि केवल ज्ञानादि गुणों की समानता होने से एकत्व को प्राप्त है; तथापि विविध वर्णों के वस्त्रों से वेष्टित सोलह वर्णिका सुवर्ण-राशि के समान अपने-अपने लोकमात्र असंख्येय प्रदेशों से भिन्न है ।</p><br><p>दूसरे भव में गमन का कारण कहते हैं -- <b>[अज्झवसाणविसिट्ठो चिट्ठदि मलिणो रजमलेहिं]</b> अध्यवसान से विशिष्ट / युक्त होता हुआ रजमल से मलिन होने के कारण चेष्टा करता है । वह इसप्रकार -- यद्यपि जीव शुद्ध निश्चय से केवल ज्ञान-दर्शन स्वभावी है; तथापि अनादि कर्मबंध के वश मिथ्यात्व-रागादि अध्यवसान-रूप भाव कर्मों से और उन्हें उत्पन्न करनेवाले द्रव्य-कर्म-फल से घिरा हुआ शरीर ग्रहण करने के लिए चेष्टा करता है ।</p><br><p>यहाँ जो शरीर से भिन्न अनन्त ज्ञानादि गुणमय शुद्धात्मा कहा गया है, वह ही शुभाशुभ संकल्प-विकल्प के परिहार काल में सर्वप्रकार से उपादेय है -- यह अभिप्राय है ॥३४॥</p><br><p>इसप्रकार मीमांसक, नैयायिक, सांख्य-मतानुसारी शिष्य के संशय को नष्ट करने हेतु 'वेदना, कषाय, वैक्रियिक, मारणांतिक, तैजस, छठवाँ आहारक और सातवाँ केवली समुद्घात है ।'</p><br><p>(<font color=DarkSlateGray>जीवकाण्ड गाथा</font>) इसप्रकार गाथा में कहे सात समुद्घातों को छोडकर अपने देह प्रमाण आत्मा के व्याख्यान की मुख्यता से दो गाथायें पूर्ण हुईं ।</p></font></td>
      </tbody></table></div>
</body>
</html>
