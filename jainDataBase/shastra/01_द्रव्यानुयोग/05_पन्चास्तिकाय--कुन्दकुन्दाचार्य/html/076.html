<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='075.html'><img src='../../../../../images/common/prev.jpg' id=next height=50 width=50/></a>
      <a href='077-078.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब यहाँ भी पूर्वकथित प्रभुत्व का ही कर्मरहितत्व की मुख्यता से प्रतिपादन करते हैं</font></div>
    <h3 class=mainTitle align=center><font color=maroon> ﻿उवसंतखीणमोहो मग्गं जिणभासिदेय समुवगदो (७०)<br>णाणाणुमग्गचारी णिव्वाणपुरं वजदि धीरो ॥७६॥<br> </font></h3>
  <div class=bottomContainer id=bottomTxt78 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जिनवचन द्वारा मार्ग को प्राप्तकर, उपशान्त-क्षीणमोह होता हुआ ज्ञानानुमार्गचारी धीर (<font color=DarkSlateGray>पुरुष</font>) निर्वाणपुर को प्राप्त होता है।<br></div>
    <div class=tikaTopContainer><b><br> टीका : 
    <span id=teeka0 class=gatha076 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha076 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha076-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जिन वचन से पथ प्राप्त कर उपशान्त मोही जो बने<br>शिवमार्ग का अनुसरण कर वे धीर शिवपुर को लहें ॥७०॥</div><br><br><p>यह, कर्म-वियुक्त-पने की मुख्यता से प्रभुत्व का व्याख्यान है ।</p><br><p>जब यही आत्मा जिनाज्ञा द्वारा मार्ग को प्राप्त करके, उपशांत-क्षीण-मोह-पने के कारण (<font color=DarkSlateGray>दर्शन-मोह के उपशम, क्षय अथवा क्षयोपशम के कारण</font>) जिसे विपरीत अभिनिवेश नष्ट हो जाने से समग्ज्ञान-ज्योति प्रगट हुई है, ऐसा वर्तता हुआ, कर्तृत्व और भोक्तृत्व के अधिकार को समाप्त करके सम्यक-रूप से प्रगट प्रभुत्व-शक्ति-वान होता हुआ ज्ञान का ही अनुसरण करनेवाले मार्ग में विचरता है (<font color=DarkSlateGray>प्रवर्तता है, परिणामित होता है, आचरण करता है</font>), तब वह विशुद्ध आत्म-तत्त्व की उपलब्धि-रूप अपवर्ग-नगर को (<font color=DarkSlateGray>मोक्ष-पुर को</font>) प्राप्त करता है ।</p><br><p>(<font color=DarkSlateGray>इस प्रकार जीव के कर्म-रहित-पने की मुख्यता-पूर्वक प्रभुत्व का व्याख्यान किया गया ।</font>) ॥७०॥</p></font></td>
    <td id=gatha076-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>जो जिनवचन से मार्ग पा उपशान्त अरु क्षय मोह हो<br>ज्ञानानुमार्गाचरण युत वह धीर शिवपुर प्राप्त हो ॥७७॥</div><br><p><b>[उवसंतखीणमोहो]</b> उपशान्त-क्षीणमोह, यहाँ उपशम शब्द से औपशमिक सम्यक्त्व, क्षीण शब्द से क्षायिक सम्यक्त्व और दोनों से क्षायोपशमिक सम्यक्त्व ग्रहण करना चाहिए । <b>[मग्गं]</b> भेदाभेद-रत्नत्रयात्मक निश्चय-व्यवहार मोक्ष-मार्ग को <b>[समुवगदो]</b> समुपगत, प्राप्त करता है । किसके द्वारा उसे प्राप्त करता है ? <b>[जिणभासिदेय]</b> वीतराग सर्वज्ञ के कथन से उसे प्राप्त करता है । <b>[णाणं]</b> निर्विकार स्व-संवेदन ज्ञान का अथवा अभेद अपेक्षा से उसके आधार-भूत शुद्धात्मा का <b>[अणु]</b> अनुलक्षणी कर, समाश्रय कर, उस ज्ञान-गुण या आत्मा का आश्रय कर <b>[मग्गचारी]</b> पूर्वोक्त निश्चय-व्यवहार मोक्ष-मार्गचारी होता है । इन गुणों से विशिष्ट भव्य-वर पुण्डरीक (<font color=DarkSlateGray>भव्यों में सर्वोत्कृष्ट</font>) <b>[वज्जदि]</b> जाता है । कहाँ जाता है ? <b>[णिव्वाणपुरं]</b> अव्याबाध-सुख आदि अनन्त गुणों के स्थान-भूत, शुद्धात्मा की उपलब्धि है लक्षण जिसका ऐसे निर्वाण-नगर को जाता है / प्राप्त होता है । वह भव्य और किस विशेषता वाला है ? <b>[धीरो]</b> धीर है, घोर उपसर्ग-परिषह के समय भी पाण्डव आदि के समान निश्चय रत्न-त्रय लक्षण समाधि से च्युत नहीं होता है -- ऐसा भावार्थ है ॥७६॥</p><br><p>इस प्रकार कर्म-रहितत्व के व्याख्यान द्वारा द्वितीय गाथा पूर्ण हुई ।</p><br><p>इस प्रकार <b>[ओगाढगाढ...]</b> इत्यादि पूर्वोक्त पाठ-क्रम से परिहार-परक सात गाथायें पूर्ण हुईं ।</p><br><p>इस प्रकार जीवास्तिकाय के व्याख्यान-रूप प्रभुत्व आदि नौ अधिकारों में से पाँच अन्तर-स्थलों द्वारा समुदाय-रूप से <b>[जीवा अणाइणिहणा...]</b> इत्यादि अठारह गाथाओं द्वारा कर्तृत्व, भोक्तृत्व और कर्म-संयुक्तत्व -- इन तीन का यौगपद्य व्याख्यान पूर्ण हुआ ।</p></font></td>
      </tbody></table></div>
</body>
</html>
