<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='144.html'><img src='../../../../../images/common/prev.jpg' id=next height=50 width=50/></a>
      <a href='146.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब अनुकम्पा का स्वरूप कहते हैं</font></div>
    <h3 class=mainTitle align=center><font color=maroon> ﻿तिसिदं वुभुक्खिदं वा दुहिदं दट्ठूण जो दु दुहिद मणो (१३७) <br>पडिवज्जदि तं किवया तस्सेसा होदि अणुकंपा ॥१४५॥<br> </font></h3>
  <div class=bottomContainer id=bottomTxt144 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿तृषातुर, क्षुधातुर या दुखी को देखकर जो दुखित मनवाला उनके प्रति कृपा पूर्वक प्रवर्तन करता है, उसके यह अनुकम्पा है ।<br></div>
    <div class=tikaTopContainer><b><br> टीका : 
    <span id=teeka0 class=gatha145 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha145 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha145-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>क्षुधा तृषा से दुःखीजन को व्यथित होता देखकर<br>जो दुःख मन मे उपजता करुणा कहा उस दुःख को ॥१३७॥</div><br><p>यह, अनुकम्पा के स्वरूप का कथन है ।</p><br><p>किसी तृषादि दुःख से पीडित प्राणी को देखकर करुणा के कारण उसका प्रतिकार (<font color=DarkSlateGray>उपाय</font>) करने की इच्छा से चित्त में आकुलता होना वह अज्ञानी की अनुकम्पा है । ज्ञानी की अनुकम्पा तो, निचली भूमिका में विहरते हुए (<font color=DarkSlateGray>स्वयं निचले गुणस्थानों में वर्तता हो तब</font>), जन्मार्णव में निमग्न जगत के अवलोकन से (<font color=DarkSlateGray>अर्थात्‌ संसार-सागर में डूबे हुए जगत को देखने से</font>) मन में किंचित खेद होना, वह है ॥१३७॥</p></font></td>
    <td id=gatha145-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>जो देख दुखित तृषित क्षुधित को दुखित मन हो दया से<br>स्वीकार करता है उसे अनुकम्पा है उस भाव से ॥१४५॥</div><br><p>तृषातुर, क्षुधातुर या दुखित किसी प्राणी को देखकर जो <b>[हि दुहिदमणो]</b> जो वास्तव में दुखित मन होता हुआ <b>[पडिवज्जदि तं किवया]</b> उस प्राणी को कृपा पूर्वक स्वीकार करता है, <b>[तस्सेसा होदि अणुकंपा]</b> उसके यह अनुकम्पा होती है ।</p><br><p>वह इसप्रकार -- तीव्र प्यास, तीव्र क्षुधा, तीव्र रोग आदि से पीड़ित को देखकर 'किसी भी उपाय से प्रतीकार करता हूँ' -- इसप्रकार अज्ञानी जीव व्याकुल होकर अनुकम्पा करता है; परंतु ज्ञानी तो स्वयं की भावना / आत्मलीनता को प्राप्त न करता हुआ संक्लेश के परित्याग पूर्वक यथा-सम्भव प्रतिकार करता है, तथा उस दुखी को देखकर विशेष संवेग-वैराग्य भावना करता है, ऐसा सूत्र तात्पर्य है ॥१४५॥</p></font></td>
      </tbody></table></div>
</body>
</html>
