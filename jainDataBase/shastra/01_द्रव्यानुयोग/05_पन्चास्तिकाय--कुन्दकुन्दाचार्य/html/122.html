<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='121.html'><img src='../../../../../images/common/prev.jpg' id=next height=50 width=50/></a>
      <a href='123.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब दो इन्द्रिय के भेदों को प्ररूपित करते हैं</font></div>
    <h3 class=mainTitle align=center><font color=maroon> ﻿संवुक्कमादुवाहा संखा सिप्पी अपादगा य किमी (११४)<br>जाणंति रसं फासं जे ते वे इंदिया जीवा: ॥१२२॥<br> </font></h3>
  <div class=bottomContainer id=bottomTxt124 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो रस और स्पर्श को जानने-वाले शंबूक, मातृवाह, शंख, सीप और पैर रहित कृमी आदि हैं, वे दोइन्द्रिय जीव हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha122 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha122 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha122-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>लट केंचुआ अर शंख शीपी आदि जिय पग रहित हैं<br>वे जानते रस स्पर्श को इसलिये दो इन्द्रि कहे ॥११४॥</div><br><p>यह, द्वीइंद्रिय जीवों के प्रकार की सूचना है।</p><br><p>स्पर्शनेन्द्रिय और रसनेन्द्रिय के (<font color=DarkSlateGray>इन दो भावेन्द्रियों के</font>) आवरण के क्षयोपशम के कारण तथा शेष इंद्रियों के (<font color=DarkSlateGray>तीन भावेन्द्रियों के</font>) आवरण का उदय तथा मन के (<font color=DarkSlateGray>भाव-मन के</font>) आवरण का उदय होने से स्पर्श और रस को जानने वाले यह (<font color=DarkSlateGray>शंबूक आदि</font>) जीव मन-रहित द्वीइंद्रिय जीव हैं ॥११४॥</p></font></td>
    <td id=gatha122-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>जो जानते स्पर्श रस शंबूक शंख रु सीप वा<br>मातृवाह पग बिन कृमी आदि जीव दो इंद्रिय कहा ॥१२२॥</div><br><p>शंबूक, मातृवाह, शंख, शुक्ति (<font color=DarkSlateGray>सीप</font>) अपादग / बिना पैरों की चलने वाली कृमी -- ये जीव-रूप कर्ता क्योंकि स्पर्श और रस-दो को जानते हैं; इसलिए दो इन्द्रिय हैं ।</p><br><p>वह इसप्रकार -- शुद्ध-नय की अपेक्षा दो-इन्द्रिय के स्वरूप से पृथग्भूत और केवल ज्ञान-दर्शन दो से अपृथग्भूत जो शुद्ध जीवास्तिकाय का स्वरूप है, उसकी भावना से उत्पन्न सदा आनन्द एक लक्षण सुख-रस के आस्वाद से रहित और स्पर्शन, रसना इन्द्रिय आदि के विषय-सुख सम्बंधी रस के आस्वाद सहित जीवों द्वारा जो उपार्जित (<font color=DarkSlateGray>बाँधा गया</font>) दो-इन्द्रिय जाति नाम-कर्म, उसके उदय के समय वीर्यान्तराय, स्पर्शन-रसना इन्द्रियावरण के क्षयोपशम का लाभ होने से तथा शेष इन्द्रियों सम्बन्धी आवरण का उदय होने पर और नोइन्द्रियावरण का उदय होने पर दोइन्द्रिय मन रहित होते हैं, ऐसा सूत्रार्थ है ॥१२२॥</p></font></td>
      </tbody></table></div>
</body>
</html>
