<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='108.html'><img src='../../../../../images/common/prev.jpg' id=next height=50 width=50/></a>
      <a href='110.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, काल के द्रव्य-संज्ञा विधान का और कायत्व के निषेध का प्रतिपादन करते हैं</font></div>
    <h3 class=mainTitle align=center><font color=maroon> ﻿एदे कालागासा धम्माधम्मा य पोग्गला जीवा (१०२)<br>लब्भंति दव्वसण्णं कालस्स दु णत्थि कायत्तं ॥१०९॥<br> </font></h3>
  <div class=bottomContainer id=bottomTxt110 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿ये काल, आकाश, धर्म और अधर्म, पुद्गल, जीव `द्रव्य' संज्ञा को प्राप्त करते हैं; परन्तु काल के कायत्व नहीं है।<br></div>
    <div class=tikaTopContainer><b><br> टीका : 
    <span id=teeka0 class=gatha109 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha109 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha109-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जीव पुद्गल धर्म-अधर्म काल अर आकाश जो<br>हैं 'द्रव्य' संज्ञा सर्व की कायत्व है नहिं काल को ॥१०२॥</div><br><p>यह, काल को द्रव्य-पने के विधान का और अस्ति-काय-पने के निषेध का कथन है (<font color=DarkSlateGray>अर्थात काल को द्रव्य-पना है किन्तु अस्ति-काय-पना नहीं है ऐसा यहाँ कहा है</font>)।</p><br><p>जिस प्रकार वास्तव में जीव, पुद्‍गल, धर्म, अधर्म, और आकाश को द्रव्य के समस्त लक्षणों का सद्‍भाव होने से वे 'द्रव्य' संज्ञा को प्राप्त करते हैं, उसी प्रकार काल भी (<font color=DarkSlateGray>उसे द्रव्य के समस्त लक्षणों का सद्‍भाव होने से</font>) 'द्रव्य' संज्ञा को प्राप्त करता है । इस प्रकार छह द्रव्य हैं । किन्तु जिस प्रकार जीव, पुद्‍गल, धर्म, अधर्म और आकाश को <sup>१</sup>द्वि-आदि प्रदेश जिसका लक्षण है ऐसा अस्ति-काय-पना है, उस प्रकार कालाणुओं को, यद्यपि उनकी संख्या लोकाकाश के प्रदेशों जितनी (<font color=DarkSlateGray>असंख्य</font>) है तथापि, एक प्रदेशीपने के कारण अस्ति-काय-पना नहीं है । और ऐसा होने से ही (<font color=DarkSlateGray>अर्थात काल अस्ति-काय न होने से ही</font>) यहाँ पंचास्तिकाय के प्रकरण में मुख्य रूप से काल का कथन नहीं किया गया है, (<font color=DarkSlateGray>परन्तु</font>) जीव-पुद्‍गलों के परिणाम द्वारा जो ज्ञात होती है / मापी जाती है ऐसी उसकी पर्याय होने से तथा जीव-पुद्‍गलों के परिणाम की अन्यथा अनुपपत्ति द्वारा जिसका अनुमान होता है, ऐसा वह द्रव्य होने से उसे यहाँ <sup>२</sup>अन्तर्भूत किया गया है ॥१०२॥</p><br><p>इस प्रकार काल द्रव्य का व्याख्यान समाप्त हुआ ।</p><br><span class=shortFont><sup>१</sup>द्वि-आदि = दो या अधिक, दो से लेकर अनन्त तक।<br><sup>२</sup>अन्तर्भूत करना = भीतर समा लेना, समाविष्ट करना, समावेश करना (<font color=DarkSlateGray>इस 'पंचास्तिकाय संग्रह' नामक शास्त्र में काल का मुख्य रूप से वर्णन नहीं है, पाँच अस्तिकायों का मुख्य रूप से वर्णन है । वहाँ जीवास्तिकाय और पुद्‍गलास्तिकाय के परिणामों का वर्णन करते हुए, उन परिणामों द्वारा जिसके परिणाम ज्ञात होते हैं- मापे जाते हैं उस पदार्थ का / काल का तथा उन परिणामों की अन्यथा अनुपपत्ति द्वारा जिसका अनुमान होता है उस पदार्थ का / काल का गौण रूप से वर्णन करना उचित है- ऐसा मानकर यहाँ पंचास्तिकाय प्रकरण में गौण रूप से काल के वर्णन का समावेश किया गया है। </font>) </span></font></td>
    <td id=gatha109-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>ये जीव पुद्गल काल धर्म अधर्म व आकाश भी<br>सब 'द्रव्य' संज्ञा प्राप्त पर न काल के कायत्व ही ॥१०९॥</div><br><p><b>[एदे]</b> ये प्रत्यक्षीभूत <b>[कालागासा धम्मा धम्मा य पोग्गला जीवा]</b> काल, आकाश, धर्म, अधर्म, पुद्गल, जीव रूप कर्ता, <b>[लब्भंति]</b> प्राप्त करते हैं । वे किसे प्राप्त करते हैं ? <b>[दव्वसण्णं]</b> वे द्रव्यसंज्ञा को प्राप्त करते हैं । वे इसे कैसे प्राप्त करते हैं ? सत्ता-लक्षण, उत्पाद-व्यय-ध्रौव्य लक्षण और गुण-पर्याय लक्षण -- इसप्रकार द्रव्य-पीठिका में कहे गए क्रम से द्रव्य के तीनों लक्षणों का योग होने से वे 'द्रव्य' संज्ञा को प्राप्त करते हैं । <b>[कालस्स य णत्थि कायत्तं]</b> तथा काल के कायत्व नहीं है । उसके कायत्व कैसे नहीं है ? विशुद्ध दर्शन-ज्ञान स्वभावी शुद्ध जीवास्तिकाय आदि पाँच अस्तिकायों के बहुप्रदेश-प्रचयत्व-लक्षण कायत्व जैसे विद्यमान है, उसप्रकार कालाणुओं के नहीं है;-</p><br><p>'रत्नों की राशि के समान असंख्य द्रव्य कालाणु लोकाकाश के एक-एक प्रदेश पर एक-एक स्थित हैं ।'</p><br><p>इस गाथा में कहे गए क्रम से लोकाकाश प्रमाण असंख्येय द्रव्य होने पर भी उनके कायत्व नहीं है । यहाँ केवल ज्ञानादि शुद्ध गुण, सिद्धत्व-अगुरुलघुत्व आदि शुद्ध पर्याय सहित शुद्ध जीव-द्रव्य से अन्य हेय हैं, ऐसा भाव है ॥१०९॥</p><br><p>इसप्रकार काल के द्रव्यास्तिकाय संज्ञा की विधि-निषेध के व्याख्यान से पाँचवें स्थल में गाथा-सूत्र पूर्ण हुआ ।</p></font></td>
      </tbody></table></div>
</body>
</html>
