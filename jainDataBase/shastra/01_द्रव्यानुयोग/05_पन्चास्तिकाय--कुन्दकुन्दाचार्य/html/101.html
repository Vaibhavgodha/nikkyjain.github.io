<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='100.html'><img src='../../../../../images/common/prev.jpg' id=next height=50 width=50/></a>
      <a href='102.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब आकाश के गति-स्थिति हेतुत्व के अभावरूप साध्य में और भी कारण कहते हैं</font></div>
    <h3 class=mainTitle align=center><font color=maroon> ﻿जदि हवदि गमणहेदु आयासं ठाणकारणं तेसिं (९४)<br>पसयदि अलोगहाणि लोगस्सय अंतपरिवड्ढी ॥१०१॥<br> </font></h3>
  <div class=bottomContainer id=bottomTxt102 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿यदि आकाश उनके (<font color=DarkSlateGray>जीव-पुद्गलों के </font>) गमन का हेतु और स्थिति का हेतु हो तो अलोक  की हानि और लोक के अन्त की परिवृद्धि (<font color=DarkSlateGray>सब ओर से वृद्धि</font>) का प्रसंग आएगा।<br></div>
    <div class=tikaTopContainer><b><br> टीका : 
    <span id=teeka0 class=gatha101 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha101 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha101-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>नभ होय यदि गतिहेतु अर थिति हेतु पुद्गल जीव को<br>तो हानि होय अलोक की अर लोक अन्त नहीं बने ॥९४॥</div><br><p>यहाँ, आकाश को गति-स्थिति-हेतुत्व का अभाव होने सम्बन्धी हेतु उपस्थित किया गय है ।</p><br><p>आकाश गति-स्थिति का हेतु नहीं है, क्योंकि लोक और अलोक की सीमा की व्यवस्था इसी प्रकार बन सकती है । यदि आकाश को ही गति-स्थिति का निमित्त माना जाय, तो आकाश का सद्‍भाव सर्वत्र होने के कारण जीव-पुद्‍गलों की गति स्थिति की कोई सीमा नहीं रहने से प्रति-क्षण अलोक की हानि होगी और पहले-पहले व्यवस्थापित हुआ लोक का अन्त उत्तरोत्तर वृद्धि पाने से लोक का अन्त ही टूट जायेगा (<font color=DarkSlateGray>अर्थात पहले-पहले निश्चित हुआ लोक का अन्त फ़िर-फ़िर आगे बढते जाने से लोक का अन्त ही नहीं बन सकेगा</font>) । इसलिये आकाश में गति-स्थिति का हेतुत्व नहीं है ।</p></font></td>
    <td id=gatha101-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>उनकी गति में हेतु स्थितिहेतु यदि आकाश ही<br>तो हो अलोकाकाश हानि वृद्धि हो लोकान्त की ॥१०१॥</div><br><p><b>[जदि हवदि]</b> यदि होता तो । वह क्या होता ? <b>[गमणहेदु]</b> गमन में हेतु होता तो । कौन होता तो ? <b>[आयासं]</b> आकाश होता तो । मात्र गमन में ही हेतु नहीं, अपितु <b>[ठाणकारणं]</b> स्थिति में भी कारण होता तो । किनकी गति-स्थिति में कारण होता तो ? <b>[तेसिं]</b> उन जीव-पुद्गलों की गति-स्थिति में कारण होता तो । तब क्या दोष होता ? <b>[पसजदि]</b> प्रसंग प्राप्त होता । वह कौन सा / कैसा प्रसंग प्राप्त होता ? <b>[अलोगहाणि]</b> अलोक की हानि का प्रसंग प्राप्त होता, मात्र अलोक की हानि का ही प्रसंग प्राप्त नहीं होता अपितु <b>[लोगस्सय अंतपरिवड्ढी]</b> लोक के अंत की वृद्धि का प्रसंग प्राप्त होगा ।</p><br><p>वह इसप्रकार -- यदि आकाश गति और स्थिति का कारण है तो, उस आकाश का लोक से बहिर्भाग में भी सद्भाव होने से, वहाँ भी जीव-पुद्गलों का गमन होता और इससे अलोक की हानि हो जाती तथा लोकान्त की वृद्धि हो जाती; परन्तु ऐसा तो होता नहीं है; उस कारण ज्ञात होता है कि आकाश स्थिति-गति में कारण नहीं है ऐसा अभिप्राय है ॥१०१॥</p></font></td>
      </tbody></table></div>
</body>
</html>
