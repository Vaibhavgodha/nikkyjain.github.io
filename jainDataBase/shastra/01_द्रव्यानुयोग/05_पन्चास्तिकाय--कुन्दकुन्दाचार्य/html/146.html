<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='145.html'><img src='../../../../../images/common/prev.jpg' id=next height=50 width=50/></a>
      <a href='147.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब चित्त की कलुषता का स्वरूप प्रतिपादित करते हैं</font></div>
    <h3 class=mainTitle align=center><font color=maroon> ﻿कोधो व जदा माणो माया लोहो व चित्तमासेज्ज (१३८) <br>जीवस्स कुणदि खोहं कलुसो त्ति य तं बुधा वेंति ॥१४६॥<br> </font></h3>
  <div class=bottomContainer id=bottomTxt145 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जब चित्त का आश्रय पाकर क्रोध, मान, माया, लोभ जीव को क्षुब्ध करते हैं; तब उसे ज्ञानी कलुषता कहते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha146 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha146 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha146-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>अभिमान माया लोभ अर क्रोधादि भय परिणाम जो<br>सब कलुषता के भाव ये हैं क्षुभित करते जीव को ॥१३८॥</div><br><p>यह, चित्त की कलुषता के स्वरूप का कथन है ।</p><br><p>क्रोध, मान, माया और लोभ के तीव्र उदय से चित्त का क्षोभ सो कलुषता है। उन्हीं के (<font color=DarkSlateGray>क्रोधादि के ही</font>) मंद उदय से चित्त की प्रसन्नता सो अकलुषता है । वह अकलुषता, कदाचित्‌ कषाय का विशिष्ट (<font color=DarkSlateGray>-खास प्रकार का</font>) क्षयोपशम होने पर, अज्ञानी को होती है, कषाय के उदय का अनुसरण करने वाली परिणति में से उपयोग को <sup>१</sup>असमग्ररूप से विमुख किया हो तब (<font color=DarkSlateGray>अर्थात्‌ कषाय के उदय का अनुसरण करने वाले परिणमन में से उपयोग को पूर्ण विमुख न किया हो तब</font>), मध्यम भूमिकाओं में (<font color=DarkSlateGray>मध्यम गुणस्थानों में</font>), कदाचित्‌ ज्ञानी को भी होती है ॥१३८॥</p><br><span class=shortFont><sup>१</sup>असमग्ररूप से= अपूर्णरूप से, अधूरेरूप से, अंशतः।</span></font></td>
    <td id=gatha146-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>निज चित्त आश्रय प्राप्त कर मद क्रोध माया लोभ या<br>करते क्षुभित जब जीव को तो कलुषता वह बुध कहा ॥१४६॥</div><br><p><b>[कोधो व]</b> उत्तम क्षमा परिणति-रूप शुद्धात्म-तत्त्व की संवित्ति से प्रतिपक्ष-भूत होने-वाले क्रोधादि <b>[या जदा माणो]</b> अथवा जिस समय निरहंकार शुद्धात्मा की उपलब्धि से प्रतिकूल मान, माया अथवा नि:प्रपंच आत्मा की उपलब्धि से विपरीत माया, <b>[लोहो व]</b> अथवा शुद्धात्मा की भावना से उत्पन्न तृप्ति का प्रतिबंधक लोभ <b>[चित्तमासेज्ज]</b> चित्त का आश्रय-कर <b>[जीवस्स कुणदि खोहं]</b> अक्षुभित शुद्धात्मा की अनुभूति से विपरीत जीव को क्षोभ, चित्त की विकलता करता है, <b>[कलुसोत्ति य तं बुधा वेंति]</b> तो वह क्रोधादि जनित चित्त की विकलता, कलुषता है ऐसा ज्ञानी कहते हैं ।</p><br><p>वह इसप्रकार -- उस कलुषता से विपरीत अकलुषता कहलाती है और वह पुण्यास्रव की कारण-भूत अकलुषता अनन्तानुबंधी कषाय का मंद उदय होने पर कदाचित् अज्ञानी को होती है तथा निर्विकार स्व-संवित्ति का अभाव होने पर दुर्ध्यान को नष्ट करने के लिए कदाचित् ज्ञानी की भी होती है, ऐसा अभिप्राय है ॥१४६॥</p></font></td>
      </tbody></table></div>
</body>
</html>
