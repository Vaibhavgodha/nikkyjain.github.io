<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='105.html'><img src='../../../../../images/common/prev.jpg' id=next height=50 width=50/></a>
      <a href='107.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब और भी प्रकारान्तर से मूर्त-अमूर्त का स्वरूप कहते हैं</font></div>
    <h3 class=mainTitle align=center><font color=maroon> ﻿जे खलु इन्दियगेज्झा विसया जीवेहिं हुन्ति ते मुत्ता (९९)<br>सेसं हवदि अमुत्तं चित्तं उभयं समादियदि ॥१०६॥<br> </font></h3>
  <div class=bottomContainer id=bottomTxt107 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीवों द्वारा जो इन्द्रियों से ग्रहण करने योग्य विषय हैं, वे वास्तव में मूर्त हैं, शेष अमूर्त हैं; चित्त इन दोनों को ग्रहण करता है / जानता है।<br></div>
    <div class=tikaTopContainer><b><br> टीका : 
    <span id=teeka0 class=gatha106 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha106 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha106-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>हैं जीव के जो विषय इन्द्रिय ग्राह्य वे सब मूर्त हैं<br>शेष सब अमूर्त हैं मन जानता है उभय को ॥९९॥</div><br><p>यह, मूर्त और अमूर्त के लक्षण का कथन है ।</p><br><p>इस लोक में जीवों द्वारा स्पर्शनेन्द्रिय, रसनेन्द्रिय, घ्राणेन्द्रिय और चक्षुरिन्द्रिय द्वारा उनके (<font color=DarkSlateGray>-उन इंद्रियों के</font>) विषय-भूत, स्पर्श-रस-गंध-वर्ण स्वभाव-वाले पदार्थ  (<font color=DarkSlateGray>स्पर्श, रस, गंध और वर्ण जिनका स्वभाव है ऐसे पदार्थ</font>) ग्रहण होते हैं (<font color=DarkSlateGray>-ज्ञात होते हैं</font>), और श्रोत्रेन्द्रिय द्वारा वही पदार्थ उसके (<font color=DarkSlateGray>श्रोत्रेन्द्रिय के</font>) <sup>१</sup>विषयहेतुभूत शब्दाकार परिणमित होते हुए ग्रहण होते हैं । वे (<font color=DarkSlateGray>वे पदार्थ</font>), कदाचित स्थूल-स्कंध-पने को प्राप्त होते हुए, कदाचित सूक्ष्मत्व को (<font color=DarkSlateGray>सूक्ष्म स्कंधपने को</font>) प्राप्त होते हुए और कदाचित परमाणुपने को प्राप्त होते हुए इन्द्रियों द्वारा ग्रहण होते हों या न होते हों, इन्द्रियों द्वारा ग्रहण होने की योग्यता का (<font color=DarkSlateGray>सदैव</font>) सद्‍भाव होने से 'मूर्त' कहलाते हैं ।</p><br><p>स्पर्श-रस-गंध-वर्ण का अभाव जिसका स्वभाव है ऐसा शेष अन्य समस्त पदार्थ समूह इन्द्रियों द्वारा ग्रहण होने की योग्यता के अभाव के कारण 'अमूर्त' कहलाता है ।</p><br><p>वे दोनों (<font color=DarkSlateGray>-पूर्वोक्त दोनों प्रकार के पदार्थ</font>) चित्त द्वारा ग्रहण होने की योग्यता के सद्‍भाव वाले हैं, चित्त- जो की <sup>२</sup>अनियत विषयवाला, <sup>३</sup>अप्राप्यकारी और मतिश्रुतज्ञान के साधनभूत (<font color=DarkSlateGray>मतिज्ञान तथा श्रुतज्ञान में निमित्तभूत</font>) है वह मूर्त तथा अमूर्त को ग्रहण करता है (<font color=DarkSlateGray>-जानता है</font>) ॥९९॥</p><br><p>इस प्रकार चूलिका समाप्त हुई ।</p><br><p>अब काल द्रव्य का व्याख्यान है ।</p><br><span class=shortFont><sup>१</sup>विषयहेतुभूत = उन  स्पर्श-रस-गंध-वर्ण स्वभाव-वाले पदार्थों को (<font color=DarkSlateGray>अर्थात पुद्‍गलों को</font>) श्रोत्रेन्द्रिय के विषय होने में हेतुभूत शब्दाकार परिणाम है, इस्लिये वे पदार्थ (<font color=DarkSlateGray>पुद्‍गल</font>) शब्दाकार परिणमित होते हुए श्रोत्रेन्द्रिय द्वारा ग्रहण होते हैं ।<br><sup>२</sup>अनियत = अनिश्चित (<font color=DarkSlateGray>जिस प्रकार पाँच इंद्रियों में से प्रत्येक इंद्रिय का विषय नियत है उस प्रकार मन का विषय नियत नहीं है, अनियत है</font>)<br><sup>३</sup>अप्राप्यकारी = ज्ञेय विषयों का स्पर्श किये बिना कार्य करने वाला या जानने वाला (<font color=DarkSlateGray>मन और चक्षु अप्राप्यकारी है, चक्षु के अतिरिक्त चार इंद्रियां प्राप्यकारी हैं</font>)</span></font></td>
    <td id=gatha106-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>जो जीव द्वारा इन्द्रियों से ग्राह्य वे सब मूर्त हैं<br>हैं शेष मूर्तविहीन दोनों चित्त द्वारा ज्ञात है ॥१०६॥</div><br><p><b>[जे खलु इन्दियगेज्झा विसया]</b> कर्मता को प्राप्त (<font color=DarkSlateGray>कर्मकारक में प्रयुक्त</font>) जो विषय वास्तव में करण-भूत इन्द्रियों से ग्राह्य हैं । कर्ता-भूत किसके द्वारा ग्राह्य हैं ? <b>[जीवेहिं]</b> नीराग, निर्विकल्प, निजानन्द एक लक्षण सुखामृत रस के आस्वाद से च्युत, विषय-सुख के आनन्द में रत बहिर्मुख जीवों द्वारा ग्राह्य हैं । <b>[होंति ते मुत्ता]</b> विषयातीत स्वाभाविक सुख-स्वभावी आत्म-तत्त्व से विपरीत वे विषय मूर्त हैं । यद्यपि उनमें से कुछ सूक्ष्म होने से वर्तमान काल में इन्द्रियों के विषय नहीं हैं; तथापि कालान्तर में होंगे इसप्रकार इन्द्रियों द्वारा ग्रहण होने की योग्यता का सद्भाव होने से वे भी इन्द्रिय-ग्रहण योग्य कहलाते हैं । <b>[सेसं हवदि अमुत्तं]</b> पुद्गल से भिन्न, अमूर्त, अतीन्द्रिय ज्ञान-सुखादि गुणों का आधार जो आत्म-द्रव्य, तत्प्रभृति पाँच द्रव्य रूप जो शेष हैं; वे अमूर्त हैं । <b>[चित्तं उभयं समादियदि]</b> चित्त दोनों को ग्रहण करता है / जानता है । चित्त वास्तव में मति-श्रुत ज्ञान का उपादान कारण-भूत और अनियत विषय वाला है; और वह श्रुत-ज्ञान स्व-सम्वेदन ज्ञान-रूप से जब आत्मा को ग्रहण करने / जानने वाले भाव श्रुत रूप होता है, वह प्रत्यक्ष है; और जो द्वादशांग, चौदह पूर्वरूप परमागम नामक श्रुत-ज्ञान है, वह मूर्त-अमूर्त दोनों की जानकारी के विषय में व्याप्ति-ज्ञान रूप से परोक्ष होने पर भी केवल-ज्ञान के समान है, ऐसा अभिप्राय है । वैसा ही कहा भी है 'श्रुत-ज्ञान और केवल-ज्ञान दोनों ही ज्ञान की अपेक्षा समान हैं; तथापि श्रुत-ज्ञान परोक्ष है और केवल-ज्ञान प्रत्यक्ष है ।' ॥१०६॥</p><br><p>इस प्रकार प्रकारान्तर से मूर्त-अमूर्त का स्वरूप कथन करने वाली गाथा पूर्ण हुई ।</p></font></td>
      </tbody></table></div>
</body>
</html>
