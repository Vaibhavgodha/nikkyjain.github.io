<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='080.html'><img src='../../../../../images/common/prev.jpg' id=next height=50 width=50/></a>
      <a href='082.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, पूर्वोक्त स्कन्ध आदि चार विकल्पों में से प्रत्येक का लक्षण कहते हैं</font></div>
    <h3 class=mainTitle align=center><font color=maroon> ﻿खंदं सयलसमत्थं तस्स दु अद्धं भणंति देसोत्ति (७५)<br>अद्धद्धं च पदेसो परमाणू चेव अविभागी ॥८१॥<br> </font></h3>
  <div class=bottomContainer id=bottomTxt82 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿सकलसमस्त (<font color=DarkSlateGray>पुद्गल पिण्ड</font>) स्कन्ध है, उसके आधे को देश कहते हैं। आधे का आधा प्रदेश है और परमाणु ही अविभागी है।<br></div>
    <div class=tikaTopContainer><b><br> टीका : 
    <span id=teeka0 class=gatha081 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha081 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha081-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>स्कन्ध पुद्गल पिण्ड है अर अर्द्ध उसका देश है<br>अर्धार्द्ध को कहते प्रदेश अविभागी अणु परमाणु है ॥७५॥</div><br><p>यह, पुद्गल भेदों का वर्णन है ।</p><br><p>अनान्तानन्त परमाणुओं से निर्मित होने पर भी जो एक हो वह स्कन्ध नाम की पर्याय है; इसकी आधी स्कन्ध-देश नामक पर्याय है; आधी की आधी स्कन्ध-प्रदेश नाम की पर्याय है । इस प्रकार भेद के कारण (<font color=DarkSlateGray>पृथक होने के कारण</font>) द्वि-अणुक स्कन्ध-पर्यन्त अनन्त स्कन्ध-प्रदेश-रूप पर्यायें होती हैं । निर्विभाग / एक-प्रदेश-वाला, स्कन्ध का अंतिम अंश, वह एक परमाणु है । (<font color=DarkSlateGray>इस प्रकार भेद से होने-वाले पुद्गल-विकल्पों का वर्णन हुआ ।</font>)</p><br><p>पुनश्च, दो परमाणुओं के संघात से (<font color=DarkSlateGray>मिलने से</font>) एक द्वि-अणुक-स्कन्ध-रूप पर्याय होती है । इस प्रकार संघात के कारण (<font color=DarkSlateGray>द्वि-अणुक-स्कन्ध की भाँति त्रि-अणुक-स्कन्ध, चतुरणुक-स्कन्ध इत्यादि</font>) अनन्त स्कन्ध-रूप पर्यायें होती है । (<font color=DarkSlateGray>इस प्रकार भेद-संघात से होने-वाले पुद्गल-विकल्प का वर्णन हुआ</font>) ॥७५॥</p></font></td>
    <td id=gatha081-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>पूरण सकल स्कन्ध है, उसका ही आधा देश है<br>आधे का आधा है प्रदेश, परमाणु ही अविभाज्य है ॥८१॥</div><br><p><b>[खंदं सयलसमत्थं तस्स दु अद्धं भणंति देसोत्ति अद्धद्धं च पदेसो]</b> सकल समस्त पुद्गल पिण्ड स्कन्ध का लक्षण है, उससे आधा देश का लक्षण है, आधे का आधा प्रदेश का लक्षण है । वह इस प्रकार -- सभी विवक्षित घड़े-कपड़े आदि अखंड रूप सकल कहलाते हैं । उस अनन्त परमाणु-पिण्ड की स्कंध संज्ञा है । </p><br><p>वहाँ दृष्टान्त कहते हैं -- सोलह परमाणु वाले पिण्ड के स्कन्ध की कल्पना की । उसमें एक-एक परमाणु को कम करने से नव परमाणु पिण्ड स्थित रहने पर्यन्त जो पूर्व विकल्प गए, वे सभी स्कन्ध कहलाते हैं । आठ परमाणु का पिण्ड रहने पर देश होता है । वहाँ भी एक-एक कम करने से पाँच परमाणुओं के पिण्ड पर्यन्त जो विकल्प गए, उनकी भी देश संज्ञा है । चार परमाणुओं का पिण्ड रहने पर प्रदेश संज्ञा कहलाती है । और भी एक-एक कम करने से द्व्यणुक-स्कन्ध रहने पर्यन्त जो विकल्प गए, उनकी भी प्रदेश संज्ञा है । <b>[परमाणू चेव अविभागी]</b> परमाणु ही अविभागी है ।</p><br><p>अभी पहले (<font color=DarkSlateGray>उपर्युक्त</font>) भेद से स्कन्ध कहे हैं; अब संघात से कहते हैं -- दो परमाणुओं के संघात (<font color=DarkSlateGray>मिलने से</font>) द्व्यणुक स्कन्ध होता है, तीन के संघात से त्र्यणुक इत्यादि अनन्त पर्यन्त जानना चाहिए । इसीप्रकार भेद-संघात से भी अनन्त होते हैं । यहाँ उपादेय-भूत परमात्म-तत्त्व से पुद्गलों का जो भिन्नता रूप से परिज्ञान है, वह ही फल है -- ऐसा तात्पर्य है ॥८१॥</p></font></td>
      </tbody></table></div>
</body>
</html>
