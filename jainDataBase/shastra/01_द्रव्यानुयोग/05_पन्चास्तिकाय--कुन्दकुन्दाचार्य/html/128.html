<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='127.html'><img src='../../../../../images/common/prev.jpg' id=next height=50 width=50/></a>
      <a href='129.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब पूर्वोक्त जीव-प्रपंच का (जीव पदार्थ-व्याख्यान के विस्तार का) संसारी-मुक्त भेद से उपसंहार --</font></div>
    <h3 class=mainTitle align=center><font color=maroon> ﻿एदे जीवणिकाया देहप्पविचारमस्सिदा भणिदा (१२०)<br>देहविहूणा सिद्धा भव्वा संसारिणो अभव्वा य ॥१२८॥<br> </font></h3>
  <div class=bottomContainer id=bottomTxt130 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿ये जीव-निकाय देह प्रवीचार के आश्रित / देह का भोग-उपयोग करने-वाले कहे गए हैं । देह से रहित सिद्ध हैं । संसारी भव्य और अभव्य दो भेद-वाले हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha128 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha128 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha128-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>पूर्वोक्त जीव निकाय देहाश्रित कहे जिनदेव ने<br>देह विरहित सिद्ध हैं संसारी भव्य-अभव्य हैं ॥१२०॥</div><br><p>यह उक्त (<font color=DarkSlateGray>-पहले कहे गये</font>) जीवविस्तार का उपसंहार है ।</p><br><p>जिनके प्रकार (<font color=DarkSlateGray>पहले</font>) कहे गये ऐसे समस्त संसारी देह में वर्तने वाले (<font color=DarkSlateGray>अर्थात्‌ देहसहित</font>) हैं, देह में नहीं वर्तने वाले (<font color=DarkSlateGray>अर्थात्‌ देहरहित</font>) ऐसे सिद्धभगवन्त हैं- जो कि शुद्ध जीव हैं। वहाँ, देह में वर्तने की अपेक्षा से संसारी जीवों का एक प्रकार होने पर भी वे भव्य और अभव्य ऐसे दो प्रकार के हैं। <sup>१</sup>'पाच्य' और <sup>२</sup>'अपाच्य' मूँग की भाँति, जिनमें शुद्ध स्वरूप की <sup>३</sup>उपलब्धि की शक्ति का सद्‍भाव है उन्हें 'भव्य' और जिनमें शुद्ध स्वरूप की शक्ति का असद्‍भाव है उन्हें 'अभव्य' कहा जाता है ॥१२०॥</p><br><span class=shortFont><sup>१</sup>पाच्य = पकने योग्य, रंधने योग्य, सीझने योग्य, कोरा न हो ऐसा ।<br><sup>२</sup>अपाच्य = नहीं पकने योग्य, रंधने-सीझने की योग्यता रहित, कोरा ।<br><sup>३</sup>उपलब्धि = प्राप्ति, अनुभव </span></font></td>
    <td id=gatha128-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>पूर्वोक्त जीवनिकाय तन प्रविचार के आश्रित कहे<br>हैं सिद्ध देह विहीन भव्य अभव्य संसारी कहे ॥१२८॥</div><br><p>ये जीव निकाय निश्चय से शुद्धात्म-स्वरूप के आश्रित होने पर भी व्यवहार से कर्मजनित देह सम्बन्धी प्रवीचार (<font color=DarkSlateGray>भोग-उपयोग</font>) के आश्रित कहे गए हैं; देह में प्रवीचार, वर्तना, देह प्रवीचार है । निश्चय से केवल-ज्ञान देह स्वरूप होने पर भी कर्म-जनित देह-रहित होते हैं । कर्म-जनित देह से रहित वे कौन हैं ? शुद्धात्मोपलब्धि सहित सिद्ध उस देह से रहित हैं । संसारी भव्य और अभव्य रूप हैं ।</p><br><p>वह इसप्रकार -- केवल ज्ञानादि गुणों की व्यक्ति रूप जो शुद्धि है, उसकी शक्ति भव्यत्व कहलाती है; उसके विपरीत अभव्यत्व है । </p><br><p><b><font color=red>प्रश्न – वे किसके समान हैं ?</p><br><p></font><font color=darkGreen>उत्तर –</font></b> पकने योग्य और नहीं पकने योग्य मूँग के समान अथवा सुवर्ण पाषाण और अन्य अन्ध पाषाण के समान हैं । जो शुद्धि, शक्ति है वह सम्यक्त्व ग्रहण के समय व्यक्ति को प्राप्त होती है; और जो अशुद्ध शक्ति की व्यक्ति है वह अशुद्धि रूप से पहले से ही विद्यमान है, उस कारण अनादि है, ऐसा अभिप्राय है ॥१२८॥</p><br><p>इसप्रकार चार गाथा पर्यंत पंचेन्द्रिय-व्याख्यान की मुख्यता से चौथा स्थल पूर्ण हुआ । यहाँ 'पंचेन्द्रिय' यह शब्द उपलक्षण है, उस कारण गौण वृत्ति से 'तिर्यंच अनेक प्रकार के हैं'... इस १२६वीं गाथा के खण्ड / अंश द्वारा एकेन्द्रिय आदि का व्याख्यान भी जानना चाहिए । उपलक्षण के विषय में दृष्टान्त कहते हैं 'काकों (<font color=DarkSlateGray>कौओं</font>) से घी की रक्षा करो' -- ऐसा कहने पर बिल्ली आदि से भी उसकी रक्षा करनी है, ऐसा अर्थ है ।</p></font></td>
      </tbody></table></div>
</body>
</html>
