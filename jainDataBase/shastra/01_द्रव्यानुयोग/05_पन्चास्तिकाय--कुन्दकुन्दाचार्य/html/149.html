<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='148.html'><img src='../../../../../images/common/prev.jpg' id=next height=50 width=50/></a>
      <a href='150.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, पूर्व-कथित पापास्रव के संवर का आख्यान करते हैं</font></div>
    <h3 class=mainTitle align=center><font color=maroon> ﻿इंदियकसायसण्णा णिग्गहिदा जेहिं सुट्ठुमग्गम्मि (१४१) <br>जावत्तावत्तेसिं पिहिदं पावासवच्छिद्दं ॥१४९॥<br> </font></h3>
  <div class=bottomContainer id=bottomTxt148 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿सम्यक् तया मार्ग में रहकर जिसके द्वारा जितना इन्द्रिय, कषाय और संज्ञाओं का निग्रह किया जाता है, उसके उतना पापास्रवों का छिद्र बन्द होता है ।<br></div>
    <div class=tikaTopContainer><b><br> टीका : 
    <span id=teeka0 class=gatha149 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha149 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha149-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>कषाय-संज्ञा इन्द्रियों का निग्रह करें सन् मार्ग से<br>वह मार्ग ही संवर कहा, आस्रव निरोधक भाव से ॥१४१॥</div><br><p>पाप के अनंतर होने से, पाप के ही संवर का यह कथन है (<font color=DarkSlateGray>अर्थात्‌ पाप के कथन के पश्‍चात तुरन्त होने से, यहाँ पाप के ही संवर का कथन किया गया है</font>) ।</p><br><p>मार्ग वास्तव में संवर है, उसके निमित्त से (<font color=DarkSlateGray>उसके लिये</font>) इन्द्रियों, कषायों तथा संज्ञाओं का जितने अंश में अथवा जितने काल निग्रह किया जाता है, उतने अंश में अथवा उतने काल पापास्रव द्वारा बंध होता है ।</p><br><p>इन्द्रियों, कषायों और संज्ञाओं, भाव-पापास्रव, को द्रव्य-पापास्रव का हेतु (<font color=DarkSlateGray>निमित्त </font>) पहले (<font color=DarkSlateGray>१४०वी गाथा में </font>) कहा था,  यहाँ (<font color=DarkSlateGray>इस गाथा में</font>) उनका निरोध (<font color=DarkSlateGray>इन्द्रियों, कषायों और संज्ञाओं का निरोध</font>), भाव-पाप-संवर, द्रव्य-पाप-संवर का हेतु अवधारना (<font color=DarkSlateGray>समझना</font>) ॥१४१॥</p></font></td>
    <td id=gatha149-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>जितनी जो इन्द्रिय कषायें, संज्ञाएं रोके मार्ग मे<br>उतने ही उनके पापआस्रव छिद्र रुकते स्वयं से ॥१४९॥</div><br><p>इन्द्रिय, कषाय, संज्ञा <b>[णिग्गहिदा]</b> निर्गृहीत, निषिद्ध किए, रोके गए हैं, <b>[जेहिं]</b> कर्ताभूत जिन पुरुषों द्वारा, <b>[सुट्ठु]</b> सुष्ठु, विशेष-रूप से । क्या करके रोके गए हैं ? पहले स्थित होकर रोके गए हैं । कहाँ स्थित होकर रोके गए हैं ? <b>[मग्गम्हि]</b> संवर के कारण-भूत रत्नत्रय लक्षण मोक्ष-मार्ग में स्थित होकर रोके गए हैं । कैसे रोके गए हैं ? <b>[यावत्]</b> जब जिस गुणस्थान में जितने काल जिस अंश से --</p><br><p>सोलस पणवीस णभं दस चउ छक्केक्क बंधवोच्छिण्णा</p><br><p>दुगतीस चदुरपुव्वे पण सोलस जोगिणो एक्को ॥</p><br><p>'(<font color=DarkSlateGray>गुणस्थान के अनुसार क्रमश:</font>) सोलह, पच्चीस, शून्य, दश, चार, छह, एक, अपूर्वकरण में २+३०+४=कुल छत्तीस, पाँच, सोलह और योगी के (<font color=DarkSlateGray>तेरहवें गुणस्थान में</font>) एक की बंधव्युच्छित्ति होती है ।' </p><br><p>-- इसप्रकार गाथा में कहे गए त्रिभंगी के क्रम से रोके गए हैं तब उस गुणस्थान में, उस समय, उतने अंश से, अपने-अपने गुणस्थान के परिणामानुसार <b>[तेसिं]</b> उन पूर्वोक्त पुरुषों के, <b>[पिहिदं]</b> पिहित, प्रच्छादित, झंपित, बंद होता है । क्या बंद होता है ? <b>[पापासवच्छिद्दं]</b> पापास्रव का छिद्र, पापों के आने का द्वार बन्द होता है ।</p><br><p>यहाँ सूत्र में पूर्व गाथा कथित द्रव्य पापास्रव के कारण-भूत भाव-पापास्रव का निरोध बताया, उससे द्रव्य-पापास्रव के संवर का कारण-भूत भाव पापास्रव का संवर जानना चाहिए, ऐसा सूत्रार्थ है ॥१४९॥</p></font></td>
      </tbody></table></div>
</body>
</html>
