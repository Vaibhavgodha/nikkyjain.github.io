<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='152.html'><img src='../../../../../images/common/prev.jpg' id=next height=50 width=50/></a>
      <a href='154.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब मुख्य वृत्ति से आत्म-ध्यान निर्जरा का कारण है, ऐसा प्रगट करते हैं</font></div>
    <h3 class=mainTitle align=center><font color=maroon> ﻿जो संवरेण जुत्तो अप्पट्ठपसाहगो हि अप्पाणं (१४५) <br>मुणिदूण झादि णियदं णाणं सो संधुणोदि कम्मरयं ॥१५३॥<br> </font></h3>
  <div class=bottomContainer id=bottomTxt152 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿आत्मार्थ का प्रसाधक, संवर से युक्त जो (<font color=DarkSlateGray>जीव</font>) वास्तव में आत्मा को जानकर नियत ज्ञान का ध्यान करता है, वह कर्मरज की निर्जरा करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha153 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha153 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha153-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>आत्मानुभव युत आचरण से ध्यान आत्मा का धरे<br>वे तत्त्वविद संवर सहित हो कर्म रज को निर्जरें ॥१४५॥</div><br><p>यह, निर्जरा के मुख्य कारण का कथन है ।</p><br><p>संवर से अर्थात्‌ शुभाशुभ परिणाम के परम निरोध से युक्त ऐसा जो जीव, वस्तु स्वरूप को (<font color=DarkSlateGray>हेय-उपादेय तत्त्व को</font>) बराबर जानता हुआ पर-प्रयोजन से जिसकी बुद्धि <sup>१</sup>व्यावृत्त हुई है और केवल स्व-प्रयोजन साधने में जिसका <sup>२</sup>मन <sup>३</sup>उद्यत हुआ है, ऐसा वर्तता हुआ, आत्मा को स्वोपलब्धि से उपलब्ध करके (<font color=DarkSlateGray>अपने को स्वानुभव द्वारा अनुभव करके</font>), गुण-गुणी का वस्तु-रूप से अभेद होने के कारण उसी <sup>४</sup>ज्ञान को, स्व को स्व द्वारा अविचल-परिणति वाला होकर संचेतता है, वह जीव वास्तव में अत्यंत <sup>५</sup>निःस्नेह वर्तता हुआ, जिसको <sup>६</sup>स्नेह के लेप का संग प्रक्षीण हुआ है, ऐसे शुद्ध स्फ़टिक के स्तंभ की भाँति, पूर्वोपार्जित कर्म-रज को खिरा देती है ।</p><br><p>इससे (<font color=DarkSlateGray>इस गाथा से</font>) ऐसा दर्शाया कि निर्जरा का मुख्य हेतु <sup>७</sup>ध्यान है ॥१४५॥</p><br><span class=shortFont><sup>१</sup>व्यावृत्त होना= निर्वर्तना, निवृत्त होना, विमुख होना ।<br><sup>२</sup>मन=मति, बुद्धि, भाव, परिणाम ।<br><sup>३</sup>उद्यत होना= तत्पर होना, लगना, उद्यमवंत होना, मुडना, ढलना ।<br><sup>४</sup>गुणी और गुण में वस्तु-अपेक्षा से अभेद है इसलिये आत्मा कहो या ज्ञान कहो- दोनों एक ही हैं। ऊपर जिसका 'आत्मा' शब्द से कथन किया था उसी का यहाँ 'ज्ञान' शब्द से कथन किया है । उस ज्ञान में-निजात्मा में-निजात्मा द्वारा निश्चल परिणति करके उसका संचेतन-संवेदन-अनुभवन करना सो ध्यान है ।<br><sup>५</sup>निःस्नेह= स्नेहरहित, मोहरागद्वेष रहित ।<br><sup>६</sup>स्नेह= तेल, चिकना पदार्थ, स्निग्धता, चिकनापन ।<br><sup>७</sup>यह ध्यान शुद्धभाव रूप है </span></font></td>
    <td id=gatha153-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>संवर सहित आत्मार्थ साधक आत्मा को जानकर<br>जो नियत ध्यावे ज्ञान उसके निर्जरित हो कर्मरज ॥१५३॥</div><br><p><b>[जो संवरेण जुत्तो]</b> जो संवर से युक्त; शुभाशुभ रागादि आस्रवों के निरोध लक्षण-मय संवर से सहित कर्तारूप जो <b>[अप्पट्ठपसाहगो हि]</b> वास्तव में आत्मार्थ का प्रसाधक है; हेय-उपादेय तत्त्व को जानकर पर सम्बन्धी प्रयोजनों से निवृत्त होकर, शुद्धात्मानुभूति लक्षणमय मात्र अपने कार्य को प्रकृष्ट रूप से साधने वाला; <b>[अप्पाणं]</b> सम्पूर्ण आत्मप्रदेशों में निर्विकार, नित्यानंद, एकाकार रूप से परिणत आत्मा को <b>[मुणिदूण]</b> मानकर, जानकर, रागादि विभाव रहित स्व-सम्वेदन-ज्ञान से जानकर, <b>[झादि]</b> निश्चल आत्मोपलब्धि लक्षण निर्विकल्प ध्यान द्वारा ध्याता है । <b>[णियदं]</b> निश्चित, घोर उपसर्ग-परिषह का प्रसंग आने पर निश्चल जैसा होता है । कैसे आत्मा का ध्यान करता है ? <b>[णाणं]</b> निश्चय की अपेक्षा गुण-गुणी का अभेद होने से विशिष्ट भेद-ज्ञान-रूप परिणत होने के कारण आत्मा ही ज्ञान है; सो वह पूर्वोक्त लक्षण परमात्मा का ध्यान करने-वाला ध्याता क्या करता है ? <b>[संधुणोदि कम्मरयं]</b> वह कर्मरज निर्जरित करता है ।</p><br><p>यहाँ वस्तु-वृत्ति से (<font color=DarkSlateGray>मुख्य-रूप से</font>) ध्यान निर्जरा का कारण है, ऐसा व्याख्यान किया गया है, यह सूत्र-तात्पर्य है ॥१५३॥</p></font></td>
      </tbody></table></div>
</body>
</html>
