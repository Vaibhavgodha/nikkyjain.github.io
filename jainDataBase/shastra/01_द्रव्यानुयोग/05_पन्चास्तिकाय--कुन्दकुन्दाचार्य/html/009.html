<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='008.html'><img src='../../../../../images/common/prev.jpg' id=next height=50 width=50/></a>
      <a href='010.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब सत्ता और द्रव्य में अभिन्नता की प्रसिद्धि करते हैं</font></div>
    <h3 class=mainTitle align=center><font color=maroon> ﻿दवियदि गच्छदि ताइं ताइं सब्भावपज्जयाइं जं <br>दवियं ते भण्णंति हि अणण्णभूदं तु सत्तादो ॥९॥<br> </font></h3>
  <div class=bottomContainer id=bottomTxt12 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿उन-उन सद्भाव पर्यायों को जो द्रवित होता है, प्राप्त होता है, उसे द्रव्य कहते हैं; जो कि सत्ता से अनन्यभूत है।<br></div>
    <div class=tikaTopContainer><b><br> टीका : 
    <span id=teeka0 class=gatha009 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha009 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha009-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>जो द्रवित हो अर प्राप्त हो सद्भाव पर्ययरूप में<br> अनन्य सत्ता से सदा ही वस्तुत: वह द्रव्य है ॥९॥</div><br><p>यहाँ सत्ता को और द्रव्य को अर्थान्तर-पना (<font color=DarkSlateGray>भिन्न-पदार्थ-पना</font>) होने का खण्डन किया है । </p><br><p>'उन-उन क्रमभावी और सहभावी सद्भाव-पर्यायों को अर्थात स्वभाव-विशेषों को जो द्रवित होता है, प्राप्त होता है, सामान्य-रूप स्वरूप से व्याप्त होता है, वह द्रव्य है' -- इसप्रकार अनुगत अर्थवाली निरुक्ति से द्रव्य की व्याख्या की गई । और यद्द्यपी लक्ष्य-लक्षण-भावादिक द्वारा द्रव्य को सत्ता से कथंचित भेद है तथापि वस्तुत: (<font color=DarkSlateGray>परमार्थत:</font>) द्रव्य सत्ता से अपृथक ही है ऐसा मानना । इसलिए पहले (<font color=DarkSlateGray>८वीं गाथा में</font>) सत्ता को जो सत्-पना, असत्-पना, त्रिलक्षण-पना, अत्रिलक्षण-पना, अनेकापना, सर्व-पदार्थ-स्थित-पना, एक-पदार्थ-स्थित-पना,  विश्व-रूप-पना, एक-रूप-पना, अनन्त-पर्याय-मय-पना, एक-पर्याय-मय-पना, कहा गया वह सर्व सत्ता से अनार्थांतर-भूत (<font color=DarkSlateGray>अभिन्न-पदार्थ-भूत, अनन्य-पदार्थ-भूत</font>) द्रव्य ही देखना (<font color=DarkSlateGray>अर्थात सत्-पना, असत्-पना, त्रिलक्षण-पना, अत्रिलक्षण-पना आदि समस्त सत्ता के विशेष द्रव्य के ही हैं ऐसा मानना</font>) । इसलिए उनमें (<font color=DarkSlateGray>उन सता विशेषों में</font>) कोई सत्ता-विशेष शेष नहीं रहता जो की सता को वस्तुत: (<font color=DarkSlateGray>परमार्थत:</font>) द्रव्य से पृथक स्थापित करे ॥९॥</p></font></td>
    <td id=gatha009-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>उन उन विविध सद्भाव पर्यय को द्रवे या प्राप्त हो<br>कहते उसे हैं द्रव्य सत्ता से अनन्यमयी है जो</div><br><p><b>[दवियदि]</b> द्रवता है। द्रवता है का क्या अर्थ है? <b>[गच्छदि]</b> उसका जाता है, प्राप्त होता है, ऐसा अर्थ है। कहाँ प्राप्त होता है? वर्तमान काल में प्राप्त होता है, भविष्यकाल में प्राप्त करेगा और भूतकाल में प्राप्त करता था। किन्हें प्राप्त करता है? <b>[ताइं ताइं सब्भावपज्जयाइं जं]</b> उन-उन सद्भाव-स्वरूप अपनी पर्यायों को कर्ता-रूप जो प्राप्त करता है <b>[दवियं ते भण्णंति हि]</b> उसे स्पष्टतया सर्वज्ञ, द्रव्य कहते हैं। अथवा जो स्वभाव पर्यायों को द्रवता है, विभाव पर्यायों को प्राप्त करता है वह द्रव्य है । इसप्रकार का द्रव्य क्या सत्ता से भिन्न होगा? (<font color=DarkSlateGray>इसके उत्तर में आचार्य कहते हैं</font>) -- ऐसा नहीं है । <b>[अणण्णभूदं तु सत्तादो]</b> अनन्यभूत, अभिन्न है। किससे अभिन्न है? निश्चयनय से सत्ता से अभिन्न है; क्योंकि सत्ता, लक्षण, प्रयोजन आदि का भेद होने पर भी निश्चयनय से सत्ता से द्रव्य अभिन्न है; इसीलिए पूर्व गाथा में जो सर्व पदार्थ स्थितत्व, एक पदार्थ स्थितत्व; विश्वरूपत्व, एकरूपत्व; अनन्त पर्यायत्व, एक पर्यायत्व; त्रिलक्षणत्व, अत्रिलक्षणत्व और एकरूपत्व, अनेक रूपत्व सत्ता के लक्षण कहे थे; वे सभी लक्षण सत्ता से अभिन्न होने के कारण द्रव्य के ही जानना चाहिए -- यह सूत्रार्थ है ॥९॥</p><br><p>इसप्रकार दूसरे स्थल में सत्ता-द्रव्य में अभेद के और द्रव्य शब्द की व्युत्पत्ति के कथन-रूप से गाथा पूर्ण हुई ।</p></font></td>
      </tbody></table></div>
</body>
</html>
