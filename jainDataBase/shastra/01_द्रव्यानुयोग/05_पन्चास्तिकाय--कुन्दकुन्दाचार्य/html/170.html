<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='169.html'><img src='../../../../../images/common/prev.jpg' id=next height=50 width=50/></a>
      <a href='171.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब अभेद से आत्मा ही दर्शन-ज्ञान-चारित्र है; इस कथन की मुख्यता से पूर्वोक्त ही निश्चय-मोक्षमार्ग को दृ़ढ करते हैं</font></div>
    <h3 class=mainTitle align=center><font color=maroon> ﻿जो चरदि णादि पेच्छदि अप्पाणं अप्पणा अणण्णमयं (१६२)<br>सो चारित्तं णाणं दंसणमिदि णिच्छिदो होदि ॥१७०॥<br> </font></h3>
  <div class=bottomContainer id=bottomTxt168 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो अनन्यमय आत्मा का आत्मा द्वारा आचरण करता है, उसे जानता है, देखता है; वह चारित्र ज्ञान-दर्शनमय है ऐसा निश्चित है ।<br></div>
    <div class=tikaTopContainer><b><br> टीका : 
    <span id=teeka0 class=gatha170 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha170 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha170-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>देखे जाने आचरे जो अनन्यमय निज आत्म को<br>वे जीव दर्शन-शान अर चारित्र हैं निश्चयपने ॥१६२॥</div><br><p>यह, आत्माके चारित्र-ज्ञान-दर्शनपने का प्रकाशन है (<font color=DarkSlateGray>अर्थात् आत्मा ही चारित्र, ज्ञान और दर्शन है ऐसा यहाँ समझाया है</font>) । </p><br><p>जो (<font color=DarkSlateGray>आत्मा</font>) वास्तव में आत्मा को- जो कि आत्ममय होने से अनन्यमय है उसे- आत्मा से आचरता है अर्थात् <sup>१</sup>स्वभावनियत अस्तित्व द्वारा अनुवर्तता है (<font color=DarkSlateGray>स्वभाव-नियत अस्तित्त्व-रूप से परिणमित होकर अनुसरता है</font>), (<font color=DarkSlateGray>अनन्य-मय आत्मा को ही</font>) आत्मा से जानता है अर्थात् स्व-पर-प्रकाशक-रूप से चेतता है, (<font color=DarkSlateGray>अनन्य-मय आत्मा को ही</font>) आत्मा से देखता है अर्थात् यथा-तथरूप से अवलोकता है, वह आत्मा ही वास्तव में चारित्र है, ज्ञान है, दर्शन है ऐसा <sup>२</sup>कर्ता-कर्म-करण के अभेद के कारण निश्चित है । इससे (<font color=DarkSlateGray>ऐसा निश्चित हुआ कि</font>) चारित्र-ज्ञान-दर्शनरूप होने के कारण आत्मा को जीव-स्वभाव-नियत चारित्र जिसका लक्षण है ऐसा निश्चय-मोक्ष-मार्गपना अत्यन्त घटित होता है (<font color=DarkSlateGray>अर्थात् आत्मा ही चारित्र-ज्ञान-दर्शन होने के कारण आत्मा ही ज्ञान-दर्शन-रूप जीव-स्वभाव में दृढरूप से स्थित चारित्र जिसका स्वरूप है ऐसा निश्चय-मोक्ष-मार्ग है</font>) ॥१६२॥ </p><br><span class=shortFont><sup>१</sup>स्वभावनियत = स्वभाव में अवस्थित; (<font color=DarkSlateGray>ज्ञानदर्शनरूप</font>) स्वभाव में दृढरूप से स्थित । (<font color=DarkSlateGray>'स्वभावनियत अस्तित्व' की विशेष स्पष्टता के लिए १४४ वीं गाथा की टीका देखो ।</font>)<br><sup>२</sup>जब आत्मा आत्मा को आत्मा से आचरता है-जानता हैं-देखता है, तब कर्ता भी आत्मा, कर्म भी आत्मा और करण भी आत्मा है; इस प्रकार यहाँ कर्ता-कर्म-करण की अभिन्नता है ।</span></font></td>
    <td id=gatha170-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>हो आत्मा से नन्यमय आतम का दर्शन ज्ञान वा<br>चरण निश्चित ज्ञान दर्शन चरण ही यह जानना ॥१७०॥</div><br><p><b>[हवदि]</b> है । <b>[सो]</b> कर्तारूप वह है । वह क्या है ? <b>[चारित्तं णाणं दंसणमिदि]</b> चारित्र-ज्ञान-दर्शन तीनों की एकतामय है ऐसा निच्छिदो निश्चित है । इन रूप वह कौन है ? जो कर्तारूप जो; वह क्या करता है? <b>[चरदि णादि पेच्छदि]</b> आचरण करता है, स्व-सम्वित्ति रूप से अनुभव करता है; जानता है, निर्विकार स्वसम्वेदन-ज्ञान द्वारा रागादि से भिन्न जानता है; देखता है, निर्विकल्प-रूप सत्तावलोकन दर्शन द्वारा अवलोकन करता है अथवा विपरीत अभिनिवेश रहित शुद्धात्मा की रुचिरूप परिणाम द्वारा श्रद्धान करता है । यह सब किसका करता है ? <b>[अप्पाणं]</b> यह सब अपने शुद्धात्मा का करता है । यह सब किसके द्वारा करता है ? <b>[अप्पणा]</b> वीतराग स्वसंवेदन-ज्ञान परिणति लक्षणमय अन्तरात्मा द्वारा करता है । कैसे आत्मा का करता है ? <b>[अणण्णमय]</b> अन्यमय नहीं, वह अनन्यमय है, मिथ्यात्व-रागादिमय नहीं है; अथवा जो अनन्यमय, अभिन्न है, ऐसे आत्मा का करता है । वह किनसे अभिन्न है ? केवल-ज्ञान आदि अनन्त गुणों से अभिन्न है ।</p><br><p>यहाँ सूत्र में जिस कारण अभेद विवक्षा से आत्मा ही दर्शन-ज्ञान-चारित्र तीन-मय है; उससे ज्ञात होता है कि द्राक्षा आदि के पानक समान (<font color=DarkSlateGray>दाख आदि के मिश्रण से बनाए गए शरबत के समान</font>) अनेक होने पर भी अभेद विवक्षा में एक निश्चय-रत्नत्रय लक्षण जीव-स्वभाव में नियत चारित्र मोक्ष-मार्ग है, ऐसा भावार्थ है । वैसा ही आत्माश्रित निश्चयरत्नत्रय का लक्षण कहा गया है 'आत्मा (<font color=DarkSlateGray>के सम्बन्ध</font>) में निश्चय दर्शन और उसका बोध ज्ञान स्वीकार किया गया है । उसमें ही स्थिति चारित्र है; इसप्रकार तीनों का योग शिवाश्रय / मोक्ष का मार्ग है।' ॥१७०॥</p><br><p>इसप्रकार मोक्षमार्ग के विवरण की मुख्यता से दो गाथायें पूर्ण हुईं ।</p></font></td>
      </tbody></table></div>
</body>
</html>
