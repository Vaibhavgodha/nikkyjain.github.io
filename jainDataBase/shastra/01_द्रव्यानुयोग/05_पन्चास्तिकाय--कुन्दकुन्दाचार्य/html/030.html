<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='029.html'><img src='../../../../../images/common/prev.jpg' id=next height=50 width=50/></a>
      <a href='031-032.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब जीवत्व गुण का व्याख्यान करते हैं</font></div>
    <h3 class=mainTitle align=center><font color=maroon> ﻿पाणेहिं चदुहिं जीवदि जीविस्सदि जो हु जीविदो पुव्वं<br>सो जीवो पाणा पुण बल मिंदियमाउ उस्सासो ॥३०॥<br> </font></h3>
  <div class=bottomContainer id=bottomTxt34 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो चार प्राणों से जीता है, जिएगा और पहले जीता था, वह जीव है; तथा प्राण बल, इन्द्रिय, आयु और श्वासोच्छ्वास हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha030 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha030 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha030-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>श्वास आयु इन्द्रिबलमय प्राण से जीवित रहे<br>त्रय लोक में जो जीव वे ही जीव संसारी कहे ॥३०॥</div><br><p>यह, जीवत्व-गुण की व्याख्या है ।</p><br><p>प्राण इन्द्रिय, बल, आयु और उच्छ्वास-स्वरूप है । उनमें (<font color=DarkSlateGray>प्राणों में</font>), चित्सामान्य-रूप अन्वय वाले वे भाव-प्राण है और पुद्गल-सामान्य-रूप अन्वय वाले वे द्रव्य-प्राण हैं । उन दोनों प्राणों को त्रिकाल अच्छिन्न-सन्तान-रूप से (<font color=DarkSlateGray>अटूट धारा से</font>) धारण करता है इसलिए संसारी को जीवत्व है । मुक्त को (<font color=DarkSlateGray>सिद्ध को</font>) तो केवल भाव-प्राण ही धारण होने से जीवत्व है ऐसा समझना ॥३०॥</p></font></td>
    <td id=gatha030-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>जो चार प्राणों से जिया था जी रहा अरु जिएगा<br>वह जीव है, बल प्राण इन्द्रिय आयु श्वास कहे यथा</div><br><p><b>[पाणेहिं]</b> इत्यादि पदखण्डना रूप से व्याख्यान करते हैं -- <b>[पाणेहिं चदुहिं जीवदि]</b> यद्यपि शुद्ध निश्चय से शुद्ध चैतन्य आदि प्राणों से जीता है; तथापि अनुपचरित असद्भूत व्यवहार से द्रव्यरूप तथा अशुद्ध निश्चयनय से भावरूप चार प्राणों द्वारा संसार अवस्था में वर्तमान काल में जीता है; <b>[जीविस्सदि]</b> भविष्यकाल में जिएगा। <b>[जो हु]</b> जो स्पष्ट रूप से <b>[जीविदो पुव्वं]</b> पूर्वकाल में जीता था, <b>[सो जीवो]</b> वह तीनों काल में भी चार प्राण से सहित जीव है। <b>[पाणा पुण बल मिंदियमाउ उस्सासो]</b> वे पूर्वोक्त द्रव्य-भाव प्राण भी अभेद से बल, इन्द्रिय, आयु और उच्छ्वास लक्षण रूप हैं । इस सूत्र में मन, वचन, काय के निरोधपूर्वक पंचेन्द्रिय विषयों से व्यावर्तन के बल द्वारा शुद्ध चैतन्यादि शुद्ध प्राण सहित शुद्ध जीवास्तिकाय ही उपादेय रूप से ध्यान करने योग्य है -- यह भावार्थ है ॥३०॥</p></font></td>
      </tbody></table></div>
</body>
</html>
