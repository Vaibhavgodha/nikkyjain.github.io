<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='063.html'><img src='../../../../../images/common/prev.jpg' id=next height=50 width=50/></a>
      <a href='065.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब उदयागत द्रव्यकर्म, व्यवहार से रागादि परिणामों का कारण हैऐसा दिखाते हैं</font></div>
    <h3 class=mainTitle align=center><font color=maroon> ﻿कम्मेण विणा उदयं जीवस्स ण विज्जदे उवसमं वा (५८)<br>खइयं खओवसमियं तम्हा भावं तु कम्मकदं ॥६४॥<br> </font></h3>
  <div class=bottomContainer id=bottomTxt66 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿कर्म के उदय, उपशम, क्षय, क्षयोपशम बिना जीव के (<font color=DarkSlateGray>तत्सम्बन्धी भाव</font>) नहीं होते हैं; अत: वे भाव कर्म-कृत हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha064 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha064 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha064-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>पुद्गल करम बिन जीव के उदयादि भाव होते नहीं<br>इससे करम कृत कहा उनको वे जीव के निजभाव हैं ॥५८॥</div><br><p>यहाँ, (<font color=DarkSlateGray>औदयिकादी भावों के</font>) निमित्त-मात्र रूप से द्रव्य-कर्मों को औदयिकादि भावों का कर्ता-पना कहा है ।</p><br><p>(<font color=DarkSlateGray>एक प्रकार से व्याख्या करने पर --</font>) कर्म के बिना जीव को उदय-उपशम तथा क्षय-क्षयोपशम नहीं होते (<font color=DarkSlateGray>अर्थात् द्रव्य-कर्म के बिना जीव को औदयिकादि चार भाव नहीं होते </font>); इसलिए क्षायिक, क्षायोपशमिक, औदायिक या औपशमिक भाव कर्म-कृत सम्मत करना । पारिणामिक भाव तो अनादि-अनन्त, निरुपाधि, स्वाभाविक ही है । (<font color=DarkSlateGray>औदयिक और क्षायोपशमिक भाव कर्म के बिना नहीं होते इसलिए कर्म-कृत कहे जा सकते हैं -- यह बात तो स्पष्ट समझ में आ सकती है; क्षायिक और औपशामिक भावों के सम्बन्ध में निम्नोक्तानुसार स्पष्टता की जाती है;</font>) क्षायिक भाव, यद्यपि स्वभाव की व्यक्ति-रूप (<font color=DarkSlateGray>प्रकटता-रूप</font>) होने से अनन्त (<font color=DarkSlateGray>अंत-रहित</font>) है तथापि, कर्म-क्षय द्वारा उत्पन्न होने के कारण सादि है इसलिए कर्म-कृत ही कहा गया है । औपशमिक भाव कर्म के उपशम से उत्पन्न होने के कारण और अनुपशम से नष्ट होने के कारण कर्म-कृत ही है । (<font color=DarkSlateGray>इस प्रकार औदयिकादि चार भावों को कर्म-कृत सम्मत करना ।</font>) </p><br><p>अथवा (<font color=DarkSlateGray>दूसरे प्रकार से व्याख्या करने पर</font>) -- उदय, उपशम, क्षय, क्षयोपशम स्वरूप चार (<font color=DarkSlateGray>अवस्थाएं</font>) द्रव्य-कर्म की अवस्थाएं हैं, परिणाम-स्वरूप एक अवस्था-वाले जीव की नहीं है (<font color=DarkSlateGray>अर्थात् उदय आदि अवस्थाएं द्रव्य-कर्म की हैं, 'परिणाम' जिसका स्वरूप है ऐसी एक अवस्था-रूप से अवस्थित जीव की, पारिणामिक भाव-रूप जीव की, वे चार अवस्थाएं नहीं हैं</font>); इसलिए उदयादि द्वारा उत्पन्न होने-वाले आत्मा के भावों को निमित्त-मात्र-भूत ऐसे उस प्रकार की अवस्थाओं-रूप (<font color=DarkSlateGray>द्रव्य-कर्म</font>) स्वयं परिणमित होने के कारण द्रव्य-कर्म भी व्यवहार-नय से आत्मा के भावों के कर्तृत्व को प्राप्त होता है ॥५८॥ </p><br><span class=shortFont><sup>१</sup>निरुपाधि = उपाधि-रहित; औपाधिक न हो ऐसा । (<font color=DarkSlateGray>जीव का पारिणामिक भाव सर्व कर्मोपाधि से निरपेक्ष होने के कारण निरुपाधि है ।</span></font></td>
    <td id=gatha064-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>हैं कर्म के उपशम उदय वा क्षय क्षयोपशम के बिना<br>होते नहीं हैं जीव भाव अत: करमकृत हैं कहा ॥६४॥</div><br><p><b>[कम्मेण विणा]</b> कर्म के बिना; भावकर्म, द्रव्यकर्म, नोकर्म से विलक्षण शुद्ध ज्ञान-दर्शन लक्षण-मयी परमात्मा से विपरीत जो उदयागत द्रव्य-कर्म हैं; उनके बिना <b>[उदयं जीवस्स ण विज्जदे]</b> रागादि परिणाम-रूप औदयिक भाव जीव के नहीं होता है । मात्र औदयिक भाव ही नहीं होता है; ऐसा नहीं है; अपितु <b>[उवसमो वा]</b> औपशमिक भाव भी उसी द्रव्य-कर्म के उपशम बिना नहीं होता है । <b>[खज्ञयं खओवसमियं]</b> क्षायिक-भाव, क्षायोपशमिक-भाव उसी द्रव्य-कर्म के क्षय, क्षयोपशम के बिना नहीं होते हैं; <b>[तम्हा भावं तु कम्मकदं]</b> इसलिए भाव कर्म-कृत हैं; जिस कारण शुद्ध पारिणामिक भाव को छोडकर पूर्वोक्त औदयिक, औपशमिक, क्षायिक, क्षायोपशमिक -- ये चार भाव द्रव्य-कर्म के बिना नहीं होते हैं, उससे ही ज्ञात होता है कि जीव के औदयिक आदि चार भाव अनुपचरित असद्भूत व्यवहार से द्रव्य-कर्म-कृत हैं ।</p><br><p>इस सूत्र में सामान्य से केवल-ज्ञानादि क्षायिक नव-लब्धि रूप और विशेष से केवल-ज्ञान में अन्तर्भूत जो अनाकुलत्व लक्षण निश्चय-सुख, तत्प्रभृति जो अनन्त-गुण, उनका आधार-भूत जो वह क्षायिक-भाव है, वह ही सर्वप्रकार से उपादेय-भूत है -- ऐसा मन से श्रद्धान करना चाहिए, जानना चाहिए और मिथ्यात्व-रागादि विकल्प-जाल के त्याग-रूप से (<font color=DarkSlateGray>उसका ही</font>) निरन्तर ध्यान करना चाहिए -- ऐसा भावार्थ है ॥६४॥</p><br><p>इसप्रकार अनुपचरित असद्भूत व्यवहार से उन्हीं भावों का कर्म कर्ता है, इस व्याख्यान की मुख्यता से गाथा पूर्ण हुई ।</p><br><p>इस प्रकार पूर्व गाथा में निश्चय से रागादि भावों का कर्ता जीव को कहा गया था और यहाँ व्यवहार से कर्म को कर्ता कहा गया है इसप्रकार दो स्वतंत्र गाथायें पूर्ण हुईं ।</p></font></td>
      </tbody></table></div>
</body>
</html>
