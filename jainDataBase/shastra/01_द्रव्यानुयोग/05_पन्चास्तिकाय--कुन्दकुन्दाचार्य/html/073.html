<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='072.html'><img src='../../../../../images/common/prev.jpg' id=next height=50 width=50/></a>
      <a href='074.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब जीव द्वारा नहीं किए गए कर्मों का जीव फल कैसे भोगता है? ऐसा जो वह पूर्वपक्ष (प्रश्न) किया गया था, वहाँ फल-भोक्तृत्व के विषय में नयविभाग से युक्ति दिखाते हैं</font></div>
    <h3 class=mainTitle align=center><font color=maroon> ﻿जीवा पोग्गल काया अण्णोण्णागाढगहणपडिबद्धा (६७)<br>काले विजुज्जमाणा सुहदुक्खं दिंति भुंजंति ॥७३॥<br> </font></h3>
  <div class=bottomContainer id=bottomTxt75 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव और पुद्गल (<font color=DarkSlateGray>विशिष्ट प्रकार से</font>) अन्योन्य अवगाह के ग्रहण द्वारा (<font color=DarkSlateGray>परस्पर</font>) प्रतिबद्ध हैं। अपने समय पर (<font color=DarkSlateGray>उदयावस्था के समय</font>) वे (<font color=DarkSlateGray>पुद्गल</font>) सुख-दु:ख देते हैं (<font color=DarkSlateGray>और जीव उन्हें</font>) भोगते हैं।<br></div>
    <div class=tikaTopContainer><b><br> टीका : 
    <span id=teeka0 class=gatha073 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha073 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha073-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>पर, जीव अर पुद्गल-करम पय-नीरवत प्रतिबद्ध हैं<br>करम फल देते उदय में जीव सुख-दुख भोगते ॥६७॥</div><br><br><p>निश्चय से जीव और कर्म को एक का (<font color=DarkSlateGray>निज-निज रूप का ही</font>) कर्तृत्व होने पर भी, व्यवहार से जीव को कर्म के द्वारा दिए गए फल का उपभोग विरोध को प्राप्त नहीं होता (<font color=DarkSlateGray>अर्थात् 'कर्म जीव को फल देता है और जीव उसे भोगता है' यह बात भी व्यवहार से घटित होती है</font>) ऐसा यहाँ कहा है ।</p><br><p>जीव मोह-राग-द्वेष से स्निग्ध होने के कारण तथा पुद्गल-स्कन्ध स्वभाव से स्निग्ध होने के कारण, (<font color=DarkSlateGray>वे</font>) बन्ध अवस्था में, <sup>१</sup>परमाणु-द्वंदों की भाँति, (<font color=DarkSlateGray>विशिष्ट प्रकार से</font>) अन्योन्य-अवगाह के ग्रहण द्वारा बद्ध-रूप से रहते हैं । जब वे परस्पर पृथक होते हैं तब (<font color=DarkSlateGray>पुद्गल-स्कन्ध निम्नानुसार फल देते हैं और जीव उसे भोगते हैं</font>), उदय पाकर खिर जाने वाले पुद्गल-काय सुख-दुःख-रूप आत्म-परिणामों के निमित्त-मात्र होनेकी अपेक्षा से <sup>२</sup>निश्चय से, और इष्टानिष्ट विषयों के निमित्त-मात्र होने की अपेक्षा से <sup>२</sup>व्यवहार से सुख-दुःख-रूप फल देते हैं; तथा जीव निमित्त-मात्र-भूत द्रव्य-कर्म से निष्पन्न होने वाले सुख-दुःख-रूप आत्म-परिणामों को भोक्ता होने की अपेक्षा से निश्चय से, और (<font color=DarkSlateGray>निमित्त-मात्र-भूत</font>) द्रव्य-कर्म के उदय से संपादित इष्टानिष्ट विषयों के भोक्ता होने की अपेक्षा से व्यवहार से, उस प्रकार का (<font color=DarkSlateGray>सुख-दुःख-रूप</font>) फल भोगते हैं (<font color=DarkSlateGray>अर्थात् निश्चय से सुख-दुःख-परिणाम-रूप और व्यवहार से इष्टानिष्ट विषयरूप फल भोगते हैं</font>) ।</p><br><p>इससे (<font color=DarkSlateGray>इस कथन से</font>) जीव के भोक्तृत्व-गुण का भी व्याख्यान हुआ ॥६७॥</p><br><span class=shortFont><sup>१</sup>परमाणु-द्वंद्व = दो परमाणुओं का जोड़ा; दो परमाणुओं से निर्मित स्कन्ध; द्वि-अणुक स्कन्ध<br><sup>२</sup>सुख-दुःख के दो अर्थ होते हैं; १. सुख-दुःख परिणाम, और २. इष्टानिष्ट विषय । जहां 'निश्चय' से कहा है वहाँ 'सुख-दुःख परिणाम' ऐसा अर्थ समझना चाहिए और जहां 'व्यवहार' से कहा है वहाँ 'इष्टानिष्ट विषय' ऐसा अर्थ लेना चाहिए । </span></font></td>
    <td id=gatha073-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>जो जीव पुद्गल परस्पर अवगाह ग्रह प्रतिबद्ध हैं<br>प्रवियुक्त होते समय पर सुख दु:ख देते भोगते ॥७३॥</div><br><p><b>[जीवा पोग्गल काया]</b> जीव और पुद्गलकाय । वे कैसे हैं ? <b>[अण्णोण्णागाढगहणपडिबद्धा]</b> अन्योन्य अवगाढ ग्रहण प्रतिबद्ध हैं; अपने-अपने रागादि और स्निग्ध-रूक्षादि परिणाम के कारण पहले से ही अन्योन्य अवगाह द्वारा संश्लिष्ट-रूप से प्रतिबद्ध होते हुए तब तक रह रहे हैं । <b>[काले विजुज्जमाणा]</b> उदय के समय अपना फल देकर पृथक् होते हुए, निर्जरा को प्राप्त होते हुए (<font color=DarkSlateGray>वे</font>) क्या करते हैं? <b>[दिंति]</b> निर्विकार चिदानन्द एक स्वभावी जीव का मिथ्यात्व-रागादि के साथ एकत्व रुचि-रूप मिथ्यात्व, उनके ही साथ एकत्व प्रतिपत्ति-रूप मिथ्या-ज्ञान, उसमें ही एकत्व परिणति-रूप मिथ्याचारित्र-इसप्रकार मिथ्यात्वादि तीन-रूप परिणत जीवों को पुद्गल-रूप कर्ता देते हैं । क्या देते हैं ? <b>[सुहदुक्खं]</b> अनाकुलत्व लक्षण पारमार्थिक सुख से विपरीत, निश्चय से अंतरंग में परम आकुलता को उत्पन्न करने वाले हर्ष-विषाद-रूप तथा व्यवहार से बाह्य विषय में अनेक प्रकार के इष्ट-अनिष्ट इन्द्रिय-विषयों की प्राप्तिरूप कटुक विष-रूपी रस के आस्वाद-मय स्वभाव-वाले सांसारिक सुख-दु:ख को देते हैं । <b>[भुंजंति]</b> वीतराग परम आह्लाद-मय एक रूप सुखामृत रस के आस्वाद-मय भोजन से रहित जीव निश्चय से भाव-रूप और व्यवहार से द्रव्य-रूप (<font color=DarkSlateGray>उन कर्मों को</font>) भोगते हैं -- ऐसा अभिप्राय है ॥७३॥</p><br><p>इस प्रकार भोक्तृत्व के व्याख्यान की मुख्यता से गाथा पूर्ण हुई ।</p></font></td>
      </tbody></table></div>
</body>
</html>
