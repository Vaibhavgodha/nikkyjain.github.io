<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='146.html'><img src='../../../../../images/common/prev.jpg' id=next height=50 width=50/></a>
      <a href='148.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿इसप्रकार चार गाथा द्वारा पुण्यास्रव का प्रकरण पूर्ण हुआ;;अब दो गाथा द्वारा पापास्रव के स्वरूप का निरूपण करते हैं</font></div>
    <h3 class=mainTitle align=center><font color=maroon> ﻿चरिया पमादबहुला कालुस्सं लोलदा य विसयेसु (१३९) <br>परपरितावपवादो पावस्स य आसवं कुणदि ॥१४७॥<br> </font></h3>
  <div class=bottomContainer id=bottomTxt146 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿प्रमाद की बहुलता युक्त चर्या, कलुषता और विषयों में लोलुपता तथा पर को परिताप देना और पर का अपवाद करना पाप का आस्रव करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha147 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha147 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha147-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>प्रमाद युत चर्या कलुषता, विषयलोलुप परिणति<br>परिताप अर अपवाद पर का, पाप आस्रव हेतु हैं ॥१३९॥</div><br><p>यह, पापास्रव के स्वरूप का कथन है ।</p><br><p>बहु प्रमादवाली चर्या परिणति (<font color=DarkSlateGray>अति प्रमाद से भरे हुए आचरण-रूप परिणति</font>), कलुषता-रूप परिणति, विषय-लोलुपता-रूप परिणति, पर-परिताप-रूप परिणति (<font color=DarkSlateGray>पर को दुःख देने रूप परिणति</font>) और पर के अपवाद-रूप परिणति - यह पाँच अशुभ भाव द्रव्य-पापास्रव को निमित्त-मात्र-रूप से कारण-भूत हैं इसलिये 'द्रव्य-पापास्रव' के प्रसंग का <sup>१</sup>अनुसरण करके (<font color=DarkSlateGray>अनुलक्ष करके</font>) वे अशुभ-भाव भाव-पापास्रव हैं और वे (<font color=DarkSlateGray>अशुभ भाव</font>) जिनका निमित्त हैं ऐसे जो योग-द्वारा प्रविष्ट होने वाले पुद्‍गलों के अशुभ-कर्म-परिणाम (<font color=DarkSlateGray>अशुभ-कर्म-रूप परिणाम</font>) वे द्रव्य-पापास्रव हैं ॥१३९॥</p><br><br><span class=shortFont><sup>१</sup>असाता-वेदनीयादि पुद्‍गल-परिणाम रूप द्रव्य-पापास्रव का जो प्रसंग बनता है उसमें जीव के अशुभ-भाव निमित्त-कारण हैं इसलिये 'द्रव्य-पापास्रव' प्रसंग के पीछे-पीछे उनके निमित्त-भूत अशुभ-भावों को भी 'भाव-पापास्रव' ऐसा नाम है । </span></font></td>
    <td id=gatha147-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>चर्या प्रमाद-बहुल कलुषता लुब्धता हो विषय में<br>परिताप पर अपवादपर ये पाप का आस्रव करें ॥१४७॥</div><br><p><b>[चरिया पमादबहुला]</b> निष्प्रमाद चैतन्य चमत्कारमय परिणति की प्रतिबंधिनी प्रमाद की बहुलता-वाली चर्या, परिणति, चारित्र की परिणति; कालुस्सं अकलुष चैतन्य चमत्कार मात्र से विपरीत कलुषता-रूप परिणति, <b>[लोलदा य विसयेसु]</b> विषयातीत आत्म-सुख-संवित्ति से प्रतिकूल विषयों में लोलुपता-रूप परिणति, <b>[परपरिदाव]</b> पर परिताप से रहित शुद्धात्मा की अनुभूति से विलक्षण पर परिताप (<font color=DarkSlateGray>दूसरों को कष्ट देने</font>) रूप परिणति, <b>[अपवादो]</b> तथा निरपवाद स्व-संवित्ति से विपरीत पर का अपवाद करनेरूप परिणति, <b>[पापस्स य आसवं कुणदि]</b> यह पाँच प्रकार की परिणति द्रव्य पापास्रव की कारण-भूत भाव पापास्रव कहलाती है; भाव पापास्रव के निमित्तभूत मन, वचन, काय रूप योग द्वार से आए हुए द्रव्य-कर्म द्रव्य-पापास्रव हैं, ऐसा सूत्रार्थ है ॥१४७॥</p></font></td>
      </tbody></table></div>
</body>
</html>
