<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='049.html'><img src='../../../../../images/common/prev.jpg' id=next height=50 width=50/></a>
      <a href='051.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (पन्चास्तिकाय--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब द्रव्य का गुणों से सर्वथा प्रदेशास्तित्व रूप भेद होने पर तथा गुणों का द्रव्य से भेद होने पर दोष दिखाते हैं</font></div>
    <h3 class=mainTitle align=center><font color=maroon> ﻿जदि हवदि दव्वदमण्णं गुणदो हि गुणा य दव्वदो अण्णे (४४)<br>दव्वाणंतियमहवा दव्वाभावं पकुव्वंति ॥५०॥<br> </font></h3>
  <div class=bottomContainer id=bottomTxt53 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿यदि द्रव्य गुण से (<font color=DarkSlateGray>सर्वथा</font>) अन्य हो तथा गुण द्रव्य से अन्य हों तो (<font color=DarkSlateGray>या तो</font>) द्रव्य की अनन्तता होगी या द्रव्य का अभाव हो जाएगा ।<br></div>
    <div class=tikaTopContainer><b><br> टीका : 
    <span id=teeka0 class=gatha050 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha050 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha050-teeka0><b><font color=darkGreen>अमृतचंद्राचार्य </font></b><br><br><font color=darkBlue><div class=teekaPadya align=center>द्रव्य गुण से अन्य या गुण अन्य माने द्रव्य से<br>तो द्रव्य होंय अनन्त या फिर नाश ठहरे द्रव्य का ॥४४॥</div><br><p>द्रव्य का गुणों से भिन्नत्व हो और गुणों का द्रव्य से भिन्नत्व हो तो दोष आता है उसका यह कथन है ।</p><br><p>गुण वास्तव में किसी के आश्रय से होते हैं; (<font color=DarkSlateGray>वे</font>) जिसके आश्रित हों वह द्रव्य होता है । वह (<font color=DarkSlateGray>द्रव्य</font>) यदि गुणों से अन्य (<font color=DarkSlateGray>भिन्न</font>) हो तो--फिर भी, गुण किसी के आश्रित होंगे; (<font color=DarkSlateGray>वे</font>) जिसके आश्रित हों वह द्रव्य होता है । वह यदि गुणों से अन्य हो तो-- फिर भी गुण किसी के आश्रित होंगे; (<font color=DarkSlateGray>वे</font>) जिसके आश्रित हों वह द्रव्य होता है । वह भी गुणों से अन्य ही हो । -- इस प्रकार, यदि द्रव्य का गुणों से भिन्नत्व हो तो, द्रव्य की अनन्तता हो ।</p><br><p>वास्तव में द्रव्य अर्थात् गुणों का समुदाय । गुण यदि समुदाय से अन्य हो तो समुदाय कैसा ? (<font color=DarkSlateGray>अर्थात् यदि गुणों को समुदाय से भिन्न माना जाय तो समुदाय कहाँ से घटित होगा ? अर्थात् द्रव्य ही कहाँ से घटित होगा ?</font>) इस प्रकार, यदि गुणों का द्रव्य से भिन्नत्व हो तो, द्रव्य का अभाव हो ॥४४॥</p></font></td>
    <td id=gatha050-teeka1><b><font color=darkGreen>जयसेनाचार्य </font></b><br><br><font color=darkBlue><div class=teekaPadya align=center>हो द्रव्य गुण से अन्य या फिर द्रव्य से गुण अन्य हों<br>तो द्रव्य की हो अनंतता या द्रव्य का ही नाश हो ॥५०॥</div><br><p><b>[जदि हवदि दव्वदमण्णं]</b> यदि द्रव्य अन्य है। किससे अन्य है? <b>[गुणदो]</b> गुणों से अन्य है । <b>[गुणा य दव्वदो अण्णे]</b> और यदि गुण द्रव्य से अन्य, भिन्न हैं; तब क्या दोष होगा? <b>[दव्वाणंतियं]</b> गुणों से द्रव्य का भेद होने पर एक द्रव्य के ही अनन्तता प्राप्त होती है; <b>[अहवा दव्वाभावं पकुव्वंति]</b> अथवा यदि द्रव्य से गुण भिन्न होते हैं तो द्रव्य का अभाव हो जाता है ।</p><br><p>वह इसप्रकार -- गुण आश्रय सहित हैं या आश्रय रहित हैं । आश्रय सहित के पक्ष में दोष देते हैं -- अनन्त ज्ञानादि गुण किसी शुद्धात्म-द्रव्य में समाश्रित हैं । जिस आत्मद्रव्य में वे समाश्रित हैं, वह यदि गुणों से भिन्न हो गया तो वे और किसी दूसरे जीव द्रव्य में समाश्रित होंगे; वह भी यदि गुणों से भिन्न हो गया तो पुनरपि वे किसी अन्य आत्म-द्रव्य में समाश्रित होंगे इसप्रकार शुद्धात्म-द्रव्य में अनंत ज्ञानादि गुणों का भेद होने पर (<font color=DarkSlateGray>एक ही</font>) शुद्धात्म-द्रव्य के अनन्तता आ जाएगी ।</p><br><p>जिस प्रकार उपादेय-भूत परमात्म-द्रव्य में गुण-गुणी का भेद होने पर द्रव्य की अनन्तता का व्याख्यान किया; उसी प्रकार हेयभूत अशुद्ध जीव-द्रव्य में भी तथा पुद्गलादि में भी लगा लेना चाहिए । अथवा गुण-गुणी भेद का एकान्त होने पर, विवक्षित-अविवक्षित एक-एक गुण का विवक्षित-अविवक्षित एक-एक द्रव्य आधार होने पर द्रव्य के अनन्तता होती है ।</p><br><p>अब, द्रव्य के आश्रय से रहित भिन्न गुणों के भेद में द्रव्य का अभाव कहते हैं -- गुणों का समुदाय द्रव्य कहलाता है । गुण समुदाय रूप द्रव्य से गुणों का एकान्त (<font color=DarkSlateGray>सर्वथा</font>) भेद होने पर गुण-समुदाय-रूप द्रव्य कहाँ रहा ? कहीं भी नहीं -- यह भावार्थ है ॥५०॥</p></font></td>
      </tbody></table></div>
</body>
</html>
