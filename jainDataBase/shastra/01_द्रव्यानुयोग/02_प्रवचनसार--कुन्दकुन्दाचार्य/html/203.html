<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='202.html'><img src='../../../../../images/common/prev.jpg' id=next height=50 width=50/></a>
      <a href='204.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब ऐसा कहते हैं कि अशुद्धनय से अशुद्ध आत्मा की ही प्राप्ति होती है</font></div>
    <h3 class=mainTitle align=center><font color=maroon> ﻿ण चयदि जो दु ममत्तिं अहं ममेदं ति देहदविणेसु (१९०)<br>सो सामण्णं चत्त पडिवण्णो होदि उम्मग्गं ॥२०३॥<br> </font></h3>
  <div class=bottomContainer id=bottomTxt201 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः तु]</b> जो <b>[देहद्रविणेषु]</b> देह-धनादिक में <b>[अहं मम इदम्]</b> ‘मैं यह हूँ और यह मेरा है’ <b>[इति ममतां]</b> ऐसी ममता को <b>[न त्यजति]</b> नहीं छोड़ता, <b>[सः]</b> वह <b>[श्रामण्यं त्यक्‍त्‍वा]</b> श्रमणता को छोड़कर <b>[उन्मार्गं प्रतिपन्न: भवति]</b> उन्मार्ग का आश्रय लेता है । <br></div>
    <div class=tikaTopContainer><b><br> टीका : 
    <span id=teeka0 class=gatha203 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha203 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha203-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ शुद्धनयात्‌ शुद्धात्मलाभ एवेत्यवधारयति -<br><br>यो हि नाम स्वविषयमात्रप्रवृत्तशुद्धद्रव्यनिरूपणात्मकव्यवहारनयाविरोधमध्यस्थ:, शुद्धद्रव्यनिरूपणात्मकनिश्चयनयापहस्तिमोह: सन्‌, नाहं परेषामस्मि, न परे मे सन्तीति स्वपरयो: परस्परस्वस्वामिसंबंधमुद्धय, शुद्धज्ञानमेवैकमहमित्यनात्मानमुत्सृज्यात्मानमेवात्म- त्वेनोपादाय परद्रव्यव्यावृत्तत्वादात्मन्येवैकस्मिन्नगे चिन्तां निरुणद्धि, स खल्वेकाग्रचिन्तानिरोधकस्तस्मिन्नैकाग्रचिन्तानिरोधसमये शुद्धात्मा स्यात्‌ ।<br>अतोऽवधार्यते शुद्धनयादेव शुद्धात्मलाभ: ॥१९१॥</font></span><br></font></b><br><br><font color=darkBlue><p>﻿जो आत्मा शुद्धद्रव्य के निरूपणस्वरूप निश्‍चयनय से निरपेक्ष रहकर अशुद्धद्रव्य के निरूपणस्वरूप व्यवहारनय से जिसे मोह उत्‍पन्‍न हुआ है ऐसा वर्तता हुआ ‘मैं यह हूँ और यह मेरा है’ इस प्रकार आत्मीयता से देह धनादिक परद्रव्य में ममत्व नहीं छोड़ता वह आत्मा वास्तव में शुद्धात्मपरिणतिरूप श्रामण्यनामक मार्ग को दूर से छोड़कर अशुद्धात्मपरिणतिरूप उन्मार्ग का ही आश्रय लेता है । इससे निश्‍चित होता है कि अशुद्धनय से अशुद्धात्मा की ही प्राप्ति होती है ॥१९०॥</p></font></td>
    <td id=gatha203-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[ण चयदि जो दु ममत्तिं]</b> जो ममता को नहीं छोड़ता है । ममकार-अहंकार आदि सम्पूर्ण विभावों से रहित, परिपूर्ण निर्मल केवल-ज्ञान आदि अनन्त गुण स्वरूप अपने आत्म-पदार्थ की निश्चल अनुभूति लक्षण निश्चयनय से रहित होने के कारण, व्यवहार से हृदय को मोहित करता हुआ जो ममता--ममत्वभाव (<font color=DarkSlateGray>आसक्ति भाव</font>) को नहीं छोड़ता है । किस रूपवाले--कैसे ममत्व भाव को नहीं छोड़ता है -- किन विषयों में ऐसे ममत्व भाव को नहीं छोड़ता है? <b>[देहदविणेसु]</b> देह द्रव्यों में, शरीर में -- शरीर मैं हूँ -- इसप्रकार से और पर द्रव्यों में -- ये मेरे हैं -- इसप्रकार से, शरीर और पर द्रव्यों में ममत्व के नहीं छोड़ता है । <b>[सो सामण्णं चत्त पडिवण्णो होदि उम्मग्गं]</b> वह श्रामण्य को छोड़कर उन्मार्ग को प्राप्त होता है । वह पुरुष ज़ीवन-मरण, लाभ-अलाभ, सुख-दुःख, शत्रु-मित्र, निंदा-प्रशंसा आदि में परम मध्यस्थता--समताभाव लक्षण श्रामण्य- यतित्व-मुनिपना-चारित्र को दूर से (<font color=DarkSlateGray>ही</font>) छोड़कर उससे विपरीत उन्मार्ग -- मिध्यामार्ग -- उल्टे मार्ग को प्राप्त होता है । और उन्मार्ग संसार में घूमता है । </p><br><p>इससे निश्चित हुआ कि अशुद्ध नय से अशुद्धात्मा की ही प्राप्ति होती है ॥२०३॥</p></font></td>
      </tbody></table></div>
</body>
</html>
