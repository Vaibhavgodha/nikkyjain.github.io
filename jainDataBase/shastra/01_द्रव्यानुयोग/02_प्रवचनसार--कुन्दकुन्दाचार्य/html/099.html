<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='098.html'><img src='../../../../../images/common/prev.jpg' id=next height=50 width=50/></a>
      <a href='100.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿दूसरी पातनिका - सम्यक्त्व के अभाव में श्रमण (मुनि) नहीं है, उस श्रमण से धर्म भी नहीं है । तो कैसे श्रमण हैं? एसा प्रश्न पूछने पर उत्तर देते हुए ज्ञानाधिकार का उपसंहार करते हैं</font></div>
    <h3 class=mainTitle align=center><font color=maroon> ﻿जो णिहदमोहदिट्ठी आगमकुसलो विरागचरियम्हि (९२)<br>अब्भुट्ठिदो महप्पा धम्मो त्ति विसेसिदो समणो ॥९९॥<br> </font></h3>
  <div class=bottomContainer id=bottomTxt101 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः आगमकुशल:]</b> जो आगम में कुशल हैं, <b>[निहतमोहदृष्टि:]</b> जिसकी मोह-दृष्टि हत हो गई है और <b>[विरागचरिते अभ्युत्थित:]</b> जो वीतराग-चारित्र में आरूढ़ है, <b>[महात्मा श्रमण:]</b> उस महात्मा श्रमण को <b>[धर्म: इति विशेषित:]</b> (<font color=DarkSlateGray>शास्त्र में</font>) 'धर्म' कहा है ॥९२॥<br></div>
    <div class=tikaTopContainer><b><br> टीका : 
    <span id=teeka0 class=gatha099 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha099 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha099-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ —<br>‘उपसंपयामि सम्मं जत्ते णिव्वाणसंपत्ती’<br>इति प्रतिज्ञाय —<br>‘चारित्तं खलु धम्मो धम्मो जो सो समो त्ति णिद्दिट्ठो’<br>इति साम्यस्य धर्मत्वं निश्चित्य —<br> ‘परिणमदि जेण दव्वं तक्कालं तम्मयं त्ति पण्णत्तं ।<br>तम्हा  धम्मपरिणदो  आदा  धम्मो  मुणेयव्वो॥’<br><br>इति यदात्मनो धर्मत्वमासूत्रयितुमुपक्रान्तं, यत्प्रसिद्धये च —<br>‘धम्मेण परिणदप्पा अप्पा जदि सुद्धसंपओगजुदो पावदि णिव्वाणसुहं’<br>इति निर्वाणसुखसाधनशुद्धोपयोगोऽधिकर्तुमारब्ध:, शुभाशुभोपयोगौ च विरोधिनौ निर्ध्वस्तौ, शुद्धोपयोगस्वरूपं चोपवर्णितं, तत्प्रसादजौ चात्मनो ज्ञानानन्दौ सहजौ समुद्योतयता संवेदनस्वरूपं सुखस्वरूपं च प्रपञ्चितम्‌, तदधुना कथं कथमपि शुद्धोपयोगप्रसादेन प्रसाध्य परमनिस्पृहामात्मतृप्तां पारमेश्वरीप्रवृत्तिमभ्युपगत: कृतकृत्यतामवाप्य नितान्तमनाकुलो भूत्वा प्रलीनभेदवासनोन्मेष स्वयं साक्षाद्धर्म एवास्मीत्यवतिष्ठते -<br><br>यदयं स्वयमात्मा धर्मो भवति स खलु मनोरथ एव । तस्य त्वेका बहिर्मोहदृष्टिरेव विहन्त्री । सा चागमकौशलेनात्मज्ञानेन च निहता, नात्र मम पुनर्भावमापत्स्यते । ततो वीतरागचारित्रसूत्रितावतारो ममायमात्मा स्वयं धर्मो भूत्वा निरस्तसमस्तप्रत्यूहतया नित्यमेव निष्कम्प एवावतिष्ठते । अलमतिविस्तरेण । स्वस्ति स्याद्वादमुद्रिताय जैनेन्द्राय शब्दब्रह्मणे । स्वस्ति तन्मूलायात्मतत्त्वोपलम्भाय च, यत्प्रसादादुद्‌ग्रन्थितो झगित्येवासंसारबद्धो मोहग्रन्थि: । स्वस्ति च परमवीतरागचारित्रात्मने शुद्धोपयोगाय, यत्प्रसादादयमात्मा स्वयमेव धर्मो भूत: ॥९२॥<br><br>इति प्रवचनसारवृत्तै तत्त्वदीपिकायां श्रीमदमृतचन्द्रसूरिविरचितायां ज्ञानतत्त्वप्रज्ञापनो नाम प्रथम: श्रुतस्कन्ध: समाप्त: ॥ </font></span><br></font></b><br><br><font color=darkBlue><p>﻿यह आत्मा स्वयं धर्म हो, यह वास्तव में मनोरथ है । उसमें विघ्न डालने वाली एक <sup>१</sup>बहिर्मोह-दृष्टि ही है । और वह (<font color=DarkSlateGray>बहिर्मोह-दृष्टि</font>) तो <sup>२</sup>आगम-कौशल्य तथा आत्म-ज्ञान से नष्ट हो जाने के कारण अब मुझ में पुन: उत्पन्न नहीं होगी । इसलिये वीतराग-चारित्र रूप से प्रगटता को प्राप्त (<font color=DarkSlateGray>वीतराग-चारित्र रूप पर्याय में परिणत</font>) मेरा यह आत्मा स्वयं धर्म होकर, समस्त विघ्नों का नाश हो जाने से सदा निष्कंप ही रहता है । अधिक विस्तार से बस हो ! जयवंत वर्तो <sup>३</sup>स्याद्वाद-मुद्रित जैनेन्द्र शब्दब्रह्म; जयवंत वर्तो <sup>४</sup>शब्दब्रह्म-मूलक आत्म-तत्त्वोपलब्धि-कि जिसके प्रसाद से, अनादि संसार से बंधी हुई मोह-ग्रंथि तत्काल ही छूट गई है; और जयवंत वर्तो परम वीतराग-चारित्र-स्वरूप शुद्धोपयोग कि जिसके प्रसाद से यह आत्मा स्वयमेव धर्म हुआ है ॥९२॥</p><br><p>आत्मा धर्म: स्वयमिति भवन्‌ प्राप्य शुद्धोपयोगं<br>नित्यानन्दप्रसरसरसे ज्ञानतत्त्वे निलीय<br>प्राप्स्यत्युच्चैरविचलतया निष्प्रकम्पप्रकाशां<br>स्फूर्जज्ज्योति: सहजविलसद्रत्नदीपस्य लक्ष्मीम्‌ ॥५॥<br>इसप्रकार शुद्धोपयोग को प्राप्त करके आत्मा स्वयं धर्म होता हुआ अर्थात् स्वयं धर्मरूप परिणमित होता हुआ नित्य आनन्द के प्रसार से सरस (<font color=DarkSlateGray>अर्थात् जो शाश्वत आनन्द के प्रसार से रस-युक्त</font>) ऐसे ज्ञान-तत्त्व में लीन होकर, अत्यन्त अविचलता के कारण, दैदीप्यमान ज्योतिमय और सहजरूप से विलसित (<font color=DarkSlateGray>स्वभाव से ही प्रकाशित</font>) रत्न-दीपक की निष्कंप-प्रकाशमय शोभा को पाता है । (<font color=DarkSlateGray>अर्थात् रत्न-दीपक की भाँति स्वभाव से ही निष्कंपतया अत्यन्त प्रकाशित होता-जानता-रहता है</font>) ।</p><br><p>निश्चित्यात्मन्यधिकृतमिति ज्ञानतत्त्वं यथावत्‌<br>तत्सिद्धय्यर्थं प्रशमविषयं ज्ञेयतत्त्वं बुभुत्सु:<br>सर्वानर्थान्‌ कलयति गुणद्रव्यपर्याययुक्त्या<br>प्रादुर्भूतिर्न भवति यथा जातु मोहांकुरस्य ॥६॥<br>आत्मा-रूपी अधिकरण में रहने वाले अर्थात् आत्मा के आश्रित रहने वाले ज्ञान-तत्त्व का इस प्रकार यथार्थतया निश्चय करके, उसकी सिद्धि के लिये (<font color=DarkSlateGray>केवल-ज्ञान प्रगट करने के लिये</font>) प्रशम के लक्ष से (<font color=DarkSlateGray>उपशम प्राप्त करने के हेतु से</font>) ज्ञेय-तत्त्व को जानने का इच्छुक (<font color=DarkSlateGray>जीव</font>) सर्व पदार्थों को द्रव्य-गुण-पर्याय सहित जानता है, जिससे कभी मोहांकुर की किंचित् मात्र भी उत्पत्ति न हो ।</p><br><p>इस प्रकार (<font color=DarkSlateGray>श्रीमद्भगवत्कृन्दकुन्दाचार्यदेव प्रणीत</font>) श्री प्रवचनसार शास्त्र की श्रीमद् अमृतचंद्राचार्य-देव विरचित तत्त्व-दीपिका नामक टीका में ज्ञानतत्त्व-प्रज्ञापन नामक प्रथम श्रुतस्कंध समाप्त हुआ ।</p><br><span class=shortFont><sup>१</sup>बहिर्मोहदृष्टि = बहिर्मुख ऐसी मोहदृष्टि (<font color=DarkSlateGray>आत्मा को धर्मरूप होने में विम्न डालने वाली एक बहिर्मोह-दृष्टि ही है</font>)<br><sup>२</sup>आगम-कौशल्य = आगम में कुशलता-प्रवीणता<br><sup>३</sup>स्याद्वाद-मुद्रित जैनेन्द्र शब्दब्रह्म = स्याद्वादकी छापवाला जिनेन्द्र का द्रव्यश्रुत<br><sup>४</sup>शब्दब्रह्म-मूलक = शब्दब्रह्म जिसका मूल कारण है</span></font></td>
    <td id=gatha099-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब, "<b>[उवसंपयामि सम्मं]</b> - साम्य का आश्रय ग्रहण करता हूँ'', इत्यादि नमस्कार गाथा में जो प्रतिज्ञा की थी, उसके बाद "<b>[चारित्तं खलु धम्मो]</b> - चारित्र वास्तविक धर्म है" - इत्यादि गाथा द्वारा चारित्र का धर्मपना स्थापित किया था । इसके बाद "<b>[परिणमदि जेण दव्वं]</b> - द्रव्य जिसरूप से परिणमित होता है" - इत्यादि गाथा द्वारा आत्मा का धर्मपना कहा था - इत्यादि । वह सब शुद्धोपयोग के प्रसाद से सिद्ध करने योग्य है । अब निश्चय रत्नत्रय परिणत आत्मा ही धर्म है, यह सिद्ध है ।</p><br><p>अथवा दूसरी पातनिका - सम्यक्त्व के अभाव में श्रमण(<font color=DarkSlateGray>मुनि</font>) नहीं है, उस श्रमण से धर्म भी नहीं है । तो कैसे श्रमण हैं? ऐसा प्रश्न पूछने पर उत्तर देते हुये ज्ञानाधिकार का उपसंहार करते हैं -</p><br><p><b>[जो णिहदमोहदिट्ठी]</b> - तत्वार्थ-श्रद्धान लक्षण व्यवहार-सम्यक्त्व से उत्पन्न निज शुद्धात्मा की रुचिरूप निश्चय-सम्यक्त्व रूप से परिणत होने के कारण जो मोहदृष्टि - दर्शनमोह से रहित है । और जो किस स्वरूप वाले हैं? <b>[आगमकुसलो]</b> - सर्व दोष रहित परमात्मा द्वारा कहे गये परमागम के अभ्यास से उपाधि रहित स्वसंवेदन ज्ञान मे होने से आगम में कुशल - चतुर हैं । और जो किस स्वरूप वाले हैं? <b>[विराग चरियम्हि अब्भुट्ठिदो]</b> - व्रत, समित, गुप्ति आदि बाह्य चारित्र के अनुष्ठान के वश से स्वशुद्धात्मा में निश्चल परिणति रूप वीतराग चारित्रमय परिणत होने के कारण परमवीतराग चारित्र में अच्छी तरह से स्थित हैं - तत्पर हैं । जो और कैसे हैं? <b>[महप्पा]</b> - मोक्ष लक्षण रूप महान <b><font color=maroon>अर्थ –</font></b> पुरुषार्थ के साधक होने से महात्मा हैं, <b>[धम्मो त्ति विसेसिदो समणो]</b> - जीवन-मरण, लाभ-अलाभ आदि में समता भावरूप परिणत जो आत्मा हैं, वे श्रमण (<font color=DarkSlateGray>मुनिराज</font>) ही अभेदनय से धर्म हैं - ऐसा मोह और क्षोभ से रहित आत्मपरिणाम-रूप निश्चय धर्म कहा गया है - ऐसा अर्थ है । </p></font></td>
      </tbody></table></div>
</body>
</html>
