<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='162.html'><img src='../../../../../images/common/prev.jpg' id=next height=50 width=50/></a>
      <a href='164.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब पौद्‌गलिक प्राणों की संतति की निवृत्ति का अन्‍तरङ्ग हेतु समझाते है</font></div>
    <h3 class=mainTitle align=center><font color=maroon> ﻿जो इंदियादिविजई भवीय उवओगमप्पगं झादि (१५१)<br>कम्मेहिं सो ण रज्जदि किह तं पाणा अणुचरंति ॥१६३॥<br> </font></h3>
  <div class=bottomContainer id=bottomTxt161 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः]</b> जो <b>[इन्द्रियादिविजयीभूत्वा]</b> इन्द्रियादि का विजयी होकर <b>[उपयोगं आत्मकं]</b> उपयोगमात्र आत्मा का <b>[ध्यायति]</b> ध्यान करता है, <b>[सः]</b> वह <b>[कर्मभि:]</b> कर्मों के द्वारा <b>[न रज्यते]</b> रंजित नहीं होता; <b>[तं]</b> उसे <b>[प्राणा:]</b> प्राण <b>[कथं]</b> कैसे <b>[अनुचरंति]</b> अनुसरण कर सकते हैं? (<font color=DarkSlateGray>अर्थात् उसके प्राणों का सम्बन्ध नहीं होता ।</font>)<br></div>
    <div class=tikaTopContainer><b><br> टीका : 
    <span id=teeka0 class=gatha163 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha163 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha163-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ पुद्‌गलप्राणसंततिनिवृत्तिहेतु-मन्तरङ्गं ग्राहयति - <br><br>पुद्‌गलप्राणसंततिनिवृत्तेरन्तरङ्गो हेतुर्हि पौद्‌गलिककर्ममूलस्योपरक्तत्वस्याभाव: । सतु  समस्तेन्द्रियादिपरद्रव्यानुवृत्तिविजयिनो भूत्वा समस्तोपाश्रयानुवृत्तिव्यावृत्तस्य स्फटिकमणे- रिवात्यन्तविशुद्धमुपयोगमात्रमात्मानं सुनिश्चलं केवलमधिवसत: स्यात्‌ । इदमत्र तात्पर्यं आत्मनोऽत्यन्तविभक्तसिद्धये व्यवहारजीवत्वहेतव: पुद्‌गलप्राणा एवमुच्छेत्तव्या: ॥१५१॥</font></span><br></font></b><br><br><font color=darkBlue><p>﻿वास्तव में पौद्‌गलिक प्राणों के संतति की निवृत्ति का अन्तरङ्ग हेतु पौद्‌गलिक कर्म जिसका कारण (<font color=DarkSlateGray>निमित्त</font>) है ऐसे उपरक्तता का अभाव है । और वह अभाव जो जीव समस्त इन्द्रियादिक परद्रव्यों के अनुसार परिणति का विजयी होकर, (<font color=DarkSlateGray>अनेक वर्णों वाले</font>) आश्रयानुसार सारी परिणति से व्यावृत्त (<font color=DarkSlateGray>पृथक्, अलग</font>) हुए स्फटिक मणि की भाँति, अत्यन्त विशुद्ध उपयोगमात्र अकेले आत्मा में सुनिश्‍चलतया वसता है, उस (<font color=DarkSlateGray>जीव</font>) के होता है ।</p><br><p>यहाँ यह तात्पर्य है कि—आत्मा की अत्यन्त विभक्तता सिद्ध करने के लिये व्यवहारजीवत्व के हेतुभूत पौद्‌गलिक प्राण इस प्रकार उच्छेद करने योग्य हैं । </p></font></td>
    <td id=gatha163-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जो इंदियादिविजई भवीय]</b> - जो कर्ता, अतीन्द्रिय आत्मा से उत्पन्न सुखरूपी अमृत में सन्तोष के माध्यम से जितेन्द्रिय होने के कारण कषाय रहित निर्मल अनुभूति के बल से और कषायों को जीतने से, पंच इन्द्रियों आदि पर विजय प्राप्त कर <b>[उवओगमप्पगं झादि]</b> - केवलज्ञान, केवलदर्शन उपयोगमयी निज आत्मा का ध्यान करता है, <b>[कम्मेहिं सो ण रज्जदि]</b> - कर्मों से - वह चैतन्य चमत्कारी आत्मा के प्रतिबन्धक--आत्मा को बाँधनेवाले ज्ञानावरणादि कर्मो से रँगता नहीं, बँधता नहीं है । <b>[किह तं पाणा अणुचरंति]</b> - कर्मों के बंध का अभाव होने पर, उस पुरुष का प्राणरूपी कर्ता अनुचरण कैसे करेंगे, आश्रय कैसे करेंगे? किसी भी प्रकार से उसका अनुचरण नहीं कर सकते ।</p><br><p>इससे ज्ञात होता है कि कषाय और इन्द्रियों पर विजय ही पाँच इन्द्रियों आदि प्राणों के विनाश का कारण है ॥१६३॥</p><br><p>इसप्रकार <b>[सपदेसेहिं समग्गो]</b> - इत्यादि आठ गाथाओं द्वारा 'सामान्य भेद भावना' अधिकार (<font color=DarkSlateGray>नामक तीसरा अधिकार</font>) समाप्त हुआ ।</p><br><p>अब इसके बाद ५१ गाथा पर्यन्त <b>[विशेष भेदभावनाधिकार]</b> (<font color=DarkSlateGray>नामक चौथा अधिकार</font>) कहते हैं । वहाँ चार विशेष अन्तराधिकार हैं । उन चारों के बीच शुभ आदि तीन उपयोगों की मुख्यता से ग्यारह गाथा पर्यन्त पहला विशेष अन्तराधिकार प्रारम्भ होता है ।</p><br><p>उसमें चार स्थल हैं । उसमें सबसे पहले मनुष्यादि पर्यायों के साथ शुद्धात्म-स्वरूप की पृथकता के परिज्ञान के लिए <b>[अत्थित्तणिच्छिदस्स हि]</b> - इत्यादि यथाक्रम से तीन गाथायें प्रथम स्थल में हैं । उसके बाद उनके संयोग के कारणरूप <b>[अप्पा उवओगप्पा]</b> - इत्यादि दो गाथायें दूसरे स्थल में हैं । उसके बाद शुभ, अशुभ और शुद्धोपयोग - इन तीन उपयोगों की सूचना की मुख्यता से <b>[जो जाणादि जिणिंदे]</b> - इत्यादि तीन गाथायें तीसरे स्थल में हैं । तत्पश्चात् शरीर-वचन और मन का शुद्धात्मा के साथ भेद कथनरूप से <b>[माह देहो]</b> - इत्यादि तीन गाथायें चौथे स्थल में हैं ।</p><br><p>इसप्रकार ग्यारह गाथाओं के द्रारा पहले विशेष अन्तराधिकार में सामूहिक पातनिका हुई ।</p></font></td>
      </tbody></table></div>
</body>
</html>
