<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='013.html'><img src='../../../../../images/common/prev.jpg' id=next height=50 width=50/></a>
      <a href='015.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿शुद्धोपयोग परिणत आत्मा का स्वरूप</font></div>
    <h3 class=mainTitle align=center><font color=maroon> ﻿सुविदिदपयत्थसुत्ते संजमतवसंजुदो विगदरागो<br>समणो समसुहदुक्खो भणिदो सुद्धोवओगो त्ति ॥१४॥<br> </font></h3>
  <div class=bottomContainer id=bottomTxt17 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[सुविदितपदार्थसूत्र:]</b> जिन्होंने (<font color=DarkSlateGray>निज शुद्ध आत्मादि</font>) पदार्थों को और सूत्रों को भली भाँति जान लिया है, <b>[संयमतप:संयुत:]</b> जो संयम और तपयुक्त हैं,  <b>[विगतराग:]</b> जो वीतराग अर्थात् राग रहित हैं <b>[समसुखदुःख:]</b> और जिन्हें सुख-दुःख समान हैं, <b>[श्रमण:]</b> ऐसे श्रमण को (<font color=DarkSlateGray>मुनिवर को</font>) <b>[शुद्धोपयोग: इति भणित:]</b> 'शुद्धोपयोगी' कहा गया है ॥१४॥<br></div>
    <div class=tikaTopContainer><b><br> टीका : 
    <span id=teeka0 class=gatha014 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha014 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha014-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ शुद्धोपयोगपरिणतात्मस्वरूपं निरूपयति -<br>सूत्रार्थज्ञानबलेन स्वपरद्रव्यविभागपरिज्ञानश्रद्धानविधानसमर्थत्वात्सुविदितपदार्थसूत्र: । सकलषड्‌जीवनिकायनिशुम्भनविकल्पात्पंचेन्द्रियाभिलाषविकल्पाच्च व्यावर्त्यात्मन: शुद्ध स्वरूपे संयमनात्‌, स्वरूपविश्रान्तनिस्तरङ्गचैतन्यप्रतपनाच्च संयमतप: संयुत:। सकलमोहनीयविपाकविवेकभावनासौष्ठवस्फुटीकृतनिर्विकारात्मस्वरूपत्वाद्विगतराग:।  परमकलावलोकनाननुभूयमान-सातासातवेदनीयविपाकनिर्वर्तितसुखदु:खजनितपरिणामवैषम्यत्वात्समसुखदु:ख: श्रमण: शुद्धोपयोग इत्यभिधीयते ॥१४॥</font></span><br></font></b><br><br><font color=darkBlue><p>﻿सूत्रों के अर्थ के ज्ञानबल से स्वद्रव्य और परद्रव्य के विभाग के <sup>१</sup>परिज्ञान में, श्रद्धान में, और विधान में (<font color=DarkSlateGray>आचरण में</font>) समर्थ होने से (<font color=DarkSlateGray>स्वद्रव्य और परद्रव्य की भिन्नता का ज्ञान, श्रद्धान और आचरण होने से</font>) जो श्रमण पदार्थों को और (<font color=DarkSlateGray>उनके प्रतिपादक</font>) सूत्रों को जिन्होंने भली-भाँति जान लिया है ऐसे हैं, समस्त छह जीव-निकाय के हनन के विकल्प से और पंचेन्द्रिय सम्बन्धी अभिलाषा के विकल्प से आत्मा को <sup>२</sup>व्यावृत्त करके आत्मा का शुद्धस्वरूप में संयमन करने से, और <sup>३</sup>स्वरूप-विश्रान्त <sup>४</sup>निस्तरंग <sup>५</sup>चैतन्य-प्रतपन होने से जो संयम और तप-युक्त हैं, सकल मोहनीय के विपाक से भेद की भावना की उत्कृष्टता से (<font color=DarkSlateGray>समस्त मोहनीय कर्म के उदय से भिन्नत्व की उत्कृष्ट भावना से</font>) निर्विकार आत्म-स्वरूप को प्रगट किया होने से जो वीतराग हैं, और परमकला के अवलोकन के कारण साता वेदनीय तथा असाता वेदनीय के विपाक से उत्पन्न होनेवाले जो सुख-दुख उन सुख-दुख जनित परिणामों की विषमता का अनुभव नहीं होने से  (<font color=DarkSlateGray>परम सुख-रस में लीन, निर्विकार स्वसंवेदन रूप परमकला के अनुभव के कारण इष्टानिष्ट संयोगों में हर्ष-शोकादि विषय परिणामों का अनुभव न होने से</font>) जो समसुखदुःख हैं, ऐसे श्रमण शुद्धोपयोगी कहलाते हैं ॥१४॥</p><br><span class=shortFont><sup>१</sup>परिज्ञान = पूरा ज्ञान; ज्ञान<br><sup>२</sup>व्यावृत्त करके = विमुख करके; रोककर; अलग करके<br><sup>३</sup>स्वरूपविश्रान्त = स्वरूपमें स्थिर हुआ<br><sup>४</sup>निस्तरंग = तरंग रहित; चंचलता रहित; विकल्प रहित; शांत<br><sup>५</sup>प्रतपन होना = प्रतापवान होना, प्रकाशित होना, दैदीप्यमान होना</span></font></td>
    <td id=gatha014-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[सुविदिदपयत्थसुत्तो]</b> जिसने संशयादि रहित होने के कारण अच्छी तरह से निज शुद्धात्मा आदि पदर्थों और उनके प्रतिपादक सूत्रों (<font color=DarkSlateGray>आगम-जिनवाणी</font>) को जान लिया है, और उनका श्रद्धान किया है, उसे पदार्थों और सूत्रों को अच्छी तरह जाननेवाला कहते हैं । <b>[संजमतवसंजुदो]</b> बाह्य में द्रव्येन्द्रियों से निवृत्त होकर छहकाय के जीवों की रक्षा से और अन्तरंग में अपने शुद्धात्मा के अनुभव के बल से स्वरूप में संयमित होने से जो संयम-सम्पन्न हैं तथा बहिरंग और अन्तरंग तप के बल से काम-क्रोधादि शत्रुओं के द्रारा जिसका प्रताप खण्डित नहीं हुआ है, ऐसे निज शुद्धात्मा मे प्रतापवंत-विजयवंत होने से (<font color=DarkSlateGray>स्वरूपलीन होने से</font>) जो तप-सम्पन्न हैं । <b>[विगदरागो]</b> वीतराग शुद्धात्म-भावना के बल से समस्त रागादि दोषों से रहित होने के कारण जो विगतराग हैं । <b>[समसुहदुक्खो]</b> वीतराग निर्विकल्प समाधि से उत्पन्न उसीप्रकार परमानन्द सुख-रस में लीन जो निर्विकार स्व-संवेदनरूप उत्कृष्ट कला, उसके अवलम्बन से इष्ट-अनिष्ट पंचेन्द्रिय विषयों में हर्ष-विषाद रहित होने के कारण जो समसुख-दु:ख हैं । <b>[समणो]</b> ऐसे गुणों से समृद्ध श्रमण-उत्कृष्ट मुनि, <b>[भणिदो सुद्धोवओगो त्ति]</b> शुद्धोपयोग कहे गये हैं - यह अभिप्राय है ॥१४॥</p><br><p>इसप्रकार पाँचवें स्थल में शुद्धोपयोग के फलभूत अनन्त-सुख का और शुद्धोपयोगी पुरुष का स्वरूप बताने वाली दो गाथायें समाप्त हुई ।</p><br><p>इसप्रकार यहाँ चौदह गाथाओं द्वारा पाँच स्थलों में विभक्त 'पीठिका' नामक प्रथम अन्तराधिकार पूर्ण हुआ ।</p><br><p>इसके बाद सात गाथाओं में निबद्ध सामान्य से सर्वज्ञसिद्धि-ज्ञान विचार और संक्षेप में शुद्धोपयोग का फल बताने वाला दूसरा अन्तराधिकार है । वहाँ चार स्थल हैं- <ol><li>उनमें से पहले स्थल में सर्वज्ञ का स्वरूप बताने वाली पहली गाथा और स्वयंभू का कथन करनेवाली दूसरी- इसप्रकार <b>[उवओगविसुद्धो]</b> इत्यादि दो गाथायें हैं । <li>दूसरे स्थल में उन्हीं सर्वज्ञ भगवान के उत्पाद-व्यय-धौव्य की स्थापना करने के लिये पहली गाथा तथा उन्हीं उत्पाद-व्यय-धौव्य को दृढ़ करने के लिये दूसरी- इसप्रकार <b>[भंग विहीणो]</b> इत्यादि दो गाथायें हैं । <li>तीसरे स्थल में सर्वज्ञ की श्रद्धा से अनन्त-सुख होता, इसे दिखाने के लिये <b>[तं सव्वट्ठव्रिट्ठं]</b> इत्यादि एक गाथा है । <li>इसके बाद चौथे स्थल में अतीन्द्रिय ज्ञान-सुख रूप परिणमन को बताने की मुख्यता से पहली गाथा तथा केवली भगवान के कवलाहार निषेध की मुख्यता से दूसरी गाथा- इसप्रकार <b>[पंक्सीणघाइकम्मो]</b> इत्यादि दो गाथायें हैं ।</ol> इसप्रकार चार स्थलों द्वारा दूसरे अन्तराधिकार में समुदाय पातनिका (<font color=DarkSlateGray>सामूहिक उत्थानिका</font>) है ।</p><br><p><table border=1 cellpadding=1 cellspacing=1 align=center class=arthTable> <caption> सामान्य सर्वज्ञ -सिद्धि नामक द्वितीयान्तराधिकार का स्थल-विभाजन</caption> <thead> <tr> <th> स्थल क्रम</th> <th> विषय</th> <th> गाथा</th> <th> कुल</th> </tr> </thead> <tbody> <tr> <td> प्रथम</td> <td> सर्वज्ञ एवं स्वयंभू स्वरूप प्रतिपादक</td> <td> 15-16</td> <td> 2</td> </tr> <tr> <td> द्वीतीय</td> <td> सर्वज्ञ के उत्पाद-व्यय-ध्रौव्य सिद्धि एवं पुष्टि</td> <td> 17-18</td> <td> 2</td> </tr> <tr> <td> तृतीय</td> <td> सर्वज्ञ श्रद्धा का फल</td> <td> 19</td> <td> 1</td> </tr> <tr> <td> चतुर्थ</td> <td> अतीन्द्रिय ज्ञान-सुख रूप परिणमन तथा केवली कवलाहार निषेध</td> <td> 20-21</td> <td> 2</td> </tr> <tr> <td> कुल ४</td> <td> &nbsp;</td> <td> &nbsp;</td> <td> कुल 7</td> </tr> </tbody> </table> </p><br><p>अब, दूसरे अन्तराधिकार में दो गाथाओं वाला सर्वज्ञ एवं स्वयम्भू प्रतिपादक प्रथम स्थल प्रारम्भ होता वह इसप्रकार -</p><br><p>अब - <ol><li>शुद्धोपयोग की प्राप्ति के बाद केवलज्ञान होता है, यह कहते हैं -<li>अथवा दूसरी पातनिका - 'कुन्दकुन्दाचार्यदेव’ सम्बोधन करते हैं कि हे 'शिवकुमार महाराज' संक्षिप्त रुचिवाला कोई आसन्न-भव्य पीठिका के व्याख्यान को ही सुनकर अपना कार्य (<font color=DarkSlateGray>स्वरूप-लीनतारूप कार्य</font>) कर लेता है । विस्तार रुचि वाला कोई दूसरा, शुद्धोपयोग से उत्पन्न सर्वज्ञ के ज्ञान-सुखादिक का विचार कर बाद में (<font color=DarkSlateGray>स्वरूप-लीनतारूप</font>) अपना कार्य करता है; अत: सर्वज्ञ के ज्ञान-सुखादिक की व्याख्या करते हैं - </ol></p></font></td>
      </tbody></table></div>
</body>
</html>
