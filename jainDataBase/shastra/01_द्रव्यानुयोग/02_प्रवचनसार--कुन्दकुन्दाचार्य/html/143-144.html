<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='142.html'><img src='../../../../../images/common/prev.jpg' id=next height=50 width=50/></a>
      <a href='145.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, शेष अमूर्त द्रव्यों के गुण कहते हैं और द्रव्‍य का प्रदेशवत्‍व और अप्रदेशवत्‍वरूप विशेष (भेद) बतलाते हैं</font></div>
    <h3 class=mainTitle align=center><font color=maroon> ﻿आगासस्सवगाहो धम्मद्दव्वस्स गमणहेदुत्तं (१३३)<br>धम्मेदरदव्वस्स दु गुणो पुणो ठाणकारणदा ॥१४३॥<br>कालस्स वट्टणा से गुणोवओगो त्ति अप्पणो भणिदो (१३४)<br>णेया संखेवादो गुणा हि मुत्तिप्पहीणाणं ॥१४४॥<br> </font></h3>
  <div class=bottomContainer id=bottomTxt144 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿आकाश का अवगाह, धर्म द्रव्य का गमनहेतुत्व, अधर्म द्रव्य का स्थिति हेतुत्व, काल का गुण वर्तना और आत्मा का गुण उपयोग कहा गया है; इसप्रकार संक्षेप से अमूर्तद्रव्यों के गुण जानना चाहिये ।<br></div>
    <div class=tikaTopContainer><b><br> टीका : 
    <span id=teeka0 class=gatha143-144 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha143-144 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha143-144-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथामूर्तानां शेषद्रव्याणां गुणान्‌ गृणाति -<br><br>विशेषगुणो हि युगपत्सर्वद्रव्याणां साधारणावगाहहेतुत्वमाकाशस्य, सकृत्सर्वेषां गमन-परिणामिनां जीवपुद्‌गलानां गमनहेतुत्वं धर्मस्य, सकृत्सर्वेषां स्थानपरिणामिनां जीव-पुद्‌गलानां स्थानहेतुत्वमधर्मस्य, अशेषशेषद्रव्याणां प्रतिपर्यायं समयवृत्तिहेतुत्वं कालस्य,  चैतन्यपरिणामो जीवस्य । एवममूर्तानां विशेषगुणसंक्षेपाधिगमे लिङ्गम्‌ ।<br>तत्रैककालमेव सकलद्रव्यसाधारणावगाहसंपादनमसर्वगतत्वादेव शेषद्रव्याणाम-संभवदाकाशमधिगमयति । तथैकवारमेव गतिपरिणतसमस्तजीवपुद्‌गलानामालोकद्‌गमन-हेतुत्वमप्रदेशत्वात्कालपुद्‌गलयो:, समुद्‌घातादन्यत्र लोकासंख्येयभागमात्रत्वाज्जीवस्य । लोकालोकसीम्नोऽचलितत्वादाकाशस्य, विरुद्धकार्यहेतुत्वादधर्मस्यासंभवद्धर्ममधिगमयति । <br>तथैकवारमेव स्थितिपरिणतसमस्तजीवपुद्‌गलानामालोकात्स्थानहेतुत्वमप्रदेशत्वा-त्कालपुद्‌गलयो:, समुद्‌घातादन्यत्र लोकासंख्येयभागमात्रत्वाज्जीवस्य लोकालोकसीम्नो-ऽचलितत्वादाकाशस्य, विरुद्धकार्यहेतुत्वाद्धर्मस्य चासंभवदधर्ममधिगमयति ।<br>तथा अशेषशेषद्रव्याणां प्रतिपर्यायं समयवृत्तिहेतुत्वं कारणान्तरसाध्यत्वात्समयविशिष्टाया वृत्ते: स्वतस्तेषामसंभवत्कालमधिगमयति ।<br>तथाचैतन्यपरिणामश्चेतनत्वादेव शेषद्रव्याणामसंभवन्‌ जीवमधिगमयति ।<br>एवं गुणविशेषाद्‌द्रव्यविशेषोऽधिगन्तव्य: ॥१३३-१३४ ॥</font></span><br></font></b><br><br><font color=darkBlue><p>﻿युगपत् सर्वद्रव्यों के साधारण अवगाह का हेतुपना आकाश का विशेष गुण है । एक ही साथ सर्व गमनपरिणामी (<font color=DarkSlateGray>गतिरूप परिणमित</font>) जीव-पुद्‌गलों के गमन का हेतुपना धर्म का विशेष गुण है । एक ही साथ सर्व स्थानपरिणामी (<font color=DarkSlateGray>स्थितिरूप परिणमित</font>) जीव-पुद्‌गलों के स्थिर होने का हेतुत्व स्थिति का अर्थात् स्थिर होने का निमित्तपना अधर्म का विशेषगुण है । (<font color=DarkSlateGray>काल के अतिरिक्त</font>) शेष समस्त द्रव्यों की प्रति-पर्याय में समयवृत्ति का हेतुपना (<font color=DarkSlateGray> समय-समय की परिणति का निमित्तत्व</font>) काल का विशेष गुण है । चैतन्यपरिणाम जीव का विशेष गुण है । इस प्रकार अमूर्त द्रव्यों के विशेष गुणों का संक्षिप्त ज्ञान होने पर अमूर्त द्रव्यों को जानने के लिंग (<font color=DarkSlateGray>चिह्न, लक्षण, साधन</font>) प्राप्त होते हैं; अर्थात् उन-उन विशेष गुणों के द्वारा उन-उन अमूर्त द्रव्यों का अस्तित्व ज्ञात होता है—सिद्ध होता है । (<font color=DarkSlateGray>इसी को स्पष्टतापूर्वक समझाते हैं :—</font>) </p><br><p>वहाँ एक ही काल में समस्त द्रव्यों को साधारण अवगाह का संपादन (<font color=DarkSlateGray>अवगाह हेतुपनेरूप लिंग</font>) आकाश को बतलाता है; क्योंकि शेष द्रव्यों के सर्वगत (<font color=DarkSlateGray>सर्वव्यापक</font>) न होने से उनके वह संभव नहीं है ।</p><br><p>इसी प्रकार एक ही काल में गतिपरिणत (<font color=DarkSlateGray>गतिरूप से परिणमित हुए</font>) समस्त जीव-पुद्‌गलों को लोक तक गमन का हेतुपना धर्म को बतलाता है; क्योंकि काल और पुद्‌गल अप्रदेशी हैं इसलिये उनके वह संभव नहीं है; जीव समुद्‌घात को छोड़कर अन्यत्र लोक के असंख्यातवें भाग मात्र है, इसलिये उसके वह संभव नहीं है, लोक-अलोक की सीमा अचलित होने से आकाश को वह संभव नहीं है और विरुद्ध कार्य का हेतु होने से अधर्म को वह संभव नहीं है । </p><br><p>(<font color=DarkSlateGray>काल और पुद्‌गल एकप्रदेशी हैं, इसलिये वे लोक तक गमन में निमित्त नहीं हो सकते; जीव समुद्घात को छोड़कर अन्य काल में लोक के असंख्यातवें भाग में ही रहता है, इसलिये वह भी लोक तक गमन में निमित्त नहीं हो सकता; यदि आकाश गति में निमित्त हो तो जीव और पुद्‌गलों की गति अलोक में भी होने लगे, जिससे लोकाकाश की मर्यादा ही न रहेगी; इसलिये गतिहेतुत्व आकाश का भी गुण नहीं है; अधर्म द्रव्य तो गति से विरुद्ध स्थितिकार्य में निमित्तभूत है, इसलिये वह भी गति में निमित्त नहीं हो सकता । इस प्रकार गतिहेतुत्वगुण धर्मनामक द्रव्य का अस्तित्व बतलाता है ।</font>)</p><br><p>     इसी प्रकार एक ही काल में स्थितिपरिणत समस्त जीव-पुद्‌गलों को लोक तक स्थिति का हेतुपना अधर्म को बतलाता है; क्योंकि काल और पुद्‌गल अप्रदेशी होने से उनके वह संभव नहीं है; जीव समुद्‌घात को छोड़कर अन्यत्र लोक के असंख्यातवें भाग मात्र है, इसलिये उसके वह संभव नहीं है; लोक और अलोक की सीमा अचलित होने से आकाश के वह संभव नहीं है, और विरुद्ध कार्य का हेतु होने से धर्म को वह संभव नहीं है ।</p><br><p>इसी प्रकार (<font color=DarkSlateGray>काल के अतिरिक्त</font>) शेष समस्त द्रव्यों के प्रत्येक पर्याय में समयवृत्ति का हेतुपना काल को बतलाता है, क्योंकि उनके, समयविशिष्ट वृत्ति कारणान्तर से सधती होने से (<font color=DarkSlateGray>अर्थात् उनके समय से विशिष्ट ऐसी परिणति अन्य कारण से होती है, इसलिये</font>) स्वत: उनके वह (<font color=DarkSlateGray>समयवृत्ति हेतुपना</font>) संभवित नहीं है ।</p><br><p>इसी प्रकार चैतन्यपरिणाम जीव को बतलाता है, क्योंकि वह चेतन होने से शेष द्रव्यों के संभव नहीं है ।</p><br><p>इस प्रकार गुणविशेष से द्रव्यविशेष जानना चाहिये ॥१३३-१३४॥</p></font></td>
    <td id=gatha143-144-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[आगासस्सवगाहो]</b> आकाश का अवगाहहेतुता (<font color=DarkSlateGray>जगह देने में निमित्त होना</font>) <b>[धम्म-दव्वस्स गमणहेदुत्तं]</b> धर्म द्रव्य का गमनहेतुता (<font color=DarkSlateGray>चलने में निमित्त होना</font>) <b>[धम्मेदरदव्वस्स दु गुणो पुणोठाणकारणदा]</b> और धर्मेतर द्रव्य का- अधर्म द्रव्य का स्थानकारणता (<font color=DarkSlateGray>ठहरने में निमित्त होना</font>) गुण है- इसप्रकार पहली (<font color=DarkSlateGray>१४३ वी</font>) गाथा पूर्ण हुई ।</p><br><p><b>[कालस्स वट्टणा से]</b> काल का वर्तना गुण है । <b>[गुणोवओगो त्ति अप्पणो भणिदो]</b> ज्ञान-दर्शन दोनों उपयोग आत्मा के गुण कहे गये हैं । <b>[णेया संखेवादो गुणा हि मुत्तिप्पहीणाणं]</b> इसप्रकार संक्षेप से अमूर्त द्रव्यों के गुण जानना चाहिये ।</p><br><p>वह इसप्रकार- अन्य द्रव्यों के असम्भव-नहीं पाये जाने वाले सभी द्रव्यों को साधारण-समान रूप से, अवगाह-हेतुत्वरूप विशेषगुण से ही विद्यमान आकाश का निश्चय किया जाता है । अन्य द्रव्यों के असम्भव, गति रूप परिणत सम्पूर्ण जीव-पुद्गलों के एक समय में समानरूप से गमन में हेतुरूप विशेष गुण से ही विद्यमान धर्म द्रव्य का निश्चय किया जाता है । और उसी प्रकार अन्य द्रव्यों के असम्भव स्थिति रूप परिणत सम्पूर्ण जीव-पुद्गलों की एक समय में समान रूप से स्थिति में हेतु रूप विशेष गुण से ही विद्यमान अधर्म द्रव्य का निश्चय किया जाता है । अन्य द्रव्यों के असम्भव, सभी द्रव्यों को एक साथ पर्याय रूप परिणमन में हेतु रूप विशेष गुण से ही विद्यमान काल द्रव्य का निश्चय किया जाता है । अन्य अचेतन पाँचों द्रव्यों के असम्भव, सभी जीवों में पाये जाने वाले परिपूर्ण निर्मल केवलज्ञान-केवलदर्शन (<font color=DarkSlateGray>मात्र ज्ञान-दर्शन</font>) दो विशेष गुणों से ही विद्यमान शुद्ध बुद्ध एक स्वभावी परमात्मद्रव्य का निश्चय किया जाता है ।</p><br><p>यहाँ अर्थ यह है कि यद्यपि पाँच द्रव्य जीव का उपकार करते हैं, तथापि वे दुःख के कारण ही हैं- ऐसा जानकर अक्षय-अनन्त सुखादि के कारणभूत विशुद्ध ज्ञान-दर्शन उपयोग स्वभावी परमात्मद्रव्य का ही मन द्वारा ध्यान करना चाहिये, उसे ही वचनों से बोलना चाहिये और शरीर से उसके ही साधक अनुष्ठान करना चाहिये ॥१४३-१४४॥</p></font></td>
      </tbody></table></div>
</body>
</html>
