<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='007.html'><img src='../../../../../images/common/prev.jpg' id=next height=50 width=50/></a>
      <a href='009.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿आत्मा ही चारित्र है ऐसा निश्चय करते हैं</font></div>
    <h3 class=mainTitle align=center><font color=maroon> ﻿परिणमदि जेण दव्वं तक्कालं तम्मयं त्ति पण्णत्तं<br>तम्हा धम्मपरिणदो आदा धम्मो मुणेयव्वो ॥८॥<br> </font></h3>
  <div class=bottomContainer id=bottomTxt11 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[द्रव्यं]</b> द्रव्य जिस समय <b>[येन]</b> जिस भावरूप से <b>[परिणमति]</b> परिणमन करता है <b>[तत्कालं]</b> उस समय <b>[तन्मयं]</b> उस मय है <b>[इति]</b> ऐसा <b>[प्रज्ञप्तं]</b> (<font color=DarkSlateGray>जिनेन्द्र देव ने</font>) कहा है; <b>[तस्मात्]</b> इसलिये <b>[धर्मपरिणत: आत्मा]</b> धर्मपरिणत आत्मा को <b>[धर्म: मन्तव्य:]</b> धर्म समझना चाहिये ॥८॥<br></div>
    <div class=tikaTopContainer><b><br> टीका : 
    <span id=teeka0 class=gatha008 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha008 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha008-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथात्मनश्चारित्रत्वं निश्चिनोति -<br>यत्खलु द्रव्यं यस्मिन्काले येन भावेन परिणमति तत्‌ तस्मिन्‌ काले किलौष्ण्यपरिणता-य:पिण्डवत्तन्मयं भवति । ततोऽयमात्मा धर्मेण परिणतो धर्म एव भवतीति सिद्धमात्मन-श्चारित्रत्वम्‌ ॥८॥</font></span><br></font></b><br><br><font color=darkBlue><p>﻿वास्तव में जो द्रव्य जिस समय जिस भावरूप से परिणमन करता है, वह द्रव्य उस समय उष्णता रूप से परिणमित लोहे के गोले की भाँति उस मय है, इसलिये यह आत्मा धर्मरूप परिणमित होने से धर्म ही है । इसप्रकार आत्मा की चारित्रता सिद्ध हुई ॥८॥</p></font></td>
    <td id=gatha008-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[परिणमदि जेण दव्वं तक्काले तम्मय त्ति पण्णत्तं]</b> द्रव्यरूप कर्ता (<font color=DarkSlateGray>इस गाथा में द्रव्य कर्ताकारक के स्थान पर है</font>) जिस पर्याय से परिणमित होता है, <b>[यत:]</b> उस समय उस पर्याय से तन्मय होता है ऐसा कहा गया है, <b>[तम्हा धम्मपरिणदो आदा धम्मो मुणेदव्वो]</b> अत: धर्म पर्याय से परिणत आत्मा ही धर्म मानना चाहिये ।</p><br><p>वह इसप्रकार- निज शुद्धात्म परिणति रूप निश्चय धर्म, तथा पंच परमेष्ठी आदि के प्रति भक्ति के परिणाम-रूप व्यवहार धर्म कहा गया है क्योंकि उस विवक्षित-अविवक्षित पर्याय से परिणत द्रव्य उस पर्याय- रूप होता है, इसलिये तपे हुए लोहे के गोले के समान, अभेदनय की अपेक्षा पूर्वोक्त दो प्रकार के धर्मरूप परिणत आत्मा ही धर्म है - ऐसा जानना चाहिये ।</p><br><p>धर्मरूप से परिणत आत्मा धर्म क्यों जानना चाहिये? उपादान कारण के समान ही कार्य होता है- ऐसा वचन होने से धर्मरूप परिणत आत्मा धर्म जानना चाहिये । शुद्ध और अशुद्ध उपादान के भेद से वह उपादान कारण भी दो प्रकार का है । आगम भाषा में जिसे शुक्लध्यान कहते हैं वह रागादि विकल्प रहित स्वसंवेदन ज्ञान केवलज्ञान की उत्पत्ति का शुद्ध उपादान कारण है; तथा अशुद्ध निश्चयनय से अशुद्धात्मा रागादि का अशुद्ध उपादान कारण है । यह गाथा का भाव है ।</p></font></td>
      </tbody></table></div>
</body>
</html>
