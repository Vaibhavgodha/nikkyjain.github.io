<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='045.html'><img src='../../../../../images/common/prev.jpg' id=next height=50 width=50/></a>
      <a href='047.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿रागादि रहित कर्मोदय तथा विहारादि क्रिया बंध का कारण नहीं है</font></div>
    <h3 class=mainTitle align=center><font color=maroon> ﻿पुण्णफला अरहंता तेसिं किरिया पुणो हि ओदइया (४५)<br>मोहादीहिं विरहिदा तम्हा सा खाइग त्ति मदा ॥४६॥<br> </font></h3>
  <div class=bottomContainer id=bottomTxt48 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अर्हन्तः]</b> अरहन्त भगवान <b>[पुण्यफला:]</b> पुण्य-फल वाले हैं <b>[पुन: हि]</b> और <b>[तेषां क्रिया]</b> उनकी क्रिया <b>[औदयिकी]</b> औदयिकी है; <b>[मोहादिभि: विरहिता]</b> मोहादि से रहित है <b>[तस्मात्]</b> इसलिये <b>[सा]</b> वह <b>[क्षायिकी]</b> क्षायिकी <b>[इति मता]</b> मानी गई है ॥४५॥<br></div>
    <div class=tikaTopContainer><b><br> टीका : 
    <span id=teeka0 class=gatha046 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha046 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha046-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथैवं सति तीर्थकृतां पुण्यविपाकोऽकिंचित्कर एवेत्यवधारयति –<br><br>अर्हन्त: खलु सकलसम्यक्‌परिपक्वपुण्यकल्पपादपफला एव भवन्ति । क्रिया तु तेषां या काचन सा सर्वापि तदुदयानुभावसंभावितात्मसंभूतितया किलौदयिक्येव । अथैवंभूतापि सा समस्तमहामोहमूर्धाभिषिक्तस्कन्धावारस्यात्यन्तक्षये संभूतत्वान्मोहराग-द्वेषरूपाणामुपरञ्जकानामभावाच्चैतन्यविकारकारणतामनासादयन्ती नित्यमौदयिकी कार्य-भूतस्य बन्धस्याकारणभूततया कार्यभूतस्य मोक्षस्य कारणभूततया च क्षायिक्येव कथं हि नाम नानुमन्येत । अथानुमन्येत चेत्तर्हि कर्मविपाकोऽपि न तेषां स्वभावविघाताय ॥४५॥</font></span><br></font></b><br><br><font color=darkBlue><p>﻿अरहन्त भगवान जिनके वास्तव में पुण्यरूपी कल्पवृक्ष के समस्त फल भली-भाँति परिपक्व हुए हैं ऐसे ही हैं, और उनकी जो भी क्रिया है वह सब उसके (<font color=DarkSlateGray>पुण्य के</font>) उदय के प्रभाव से उत्पन्न होने के कारण औदयिकी ही है । किन्तु ऐसी (<font color=DarkSlateGray>पुण्य के उदय से होनेवाली</font>) होने पर भी वह सदा औदयिकी क्रिया महा-मोहराजा की समस्त सेना के सर्वथा क्षय से उत्पन्न होती है इसलिये मोह-राग-द्वेष रूपी <sup>*</sup>उपरंजकों का अभाव होने से चैतन्य के विकार का कारण नहीं होती इसलिये कार्यभूत बन्ध की अकारणभूतता से और कार्यभूत मोक्ष की कारणभूतता से क्षायिकी ही क्यों न माननी चाहिये? (<font color=DarkSlateGray>अवश्य माननी चाहिये</font>) और जब क्षायिकी ही माने तब कर्मविपाक (<font color=DarkSlateGray>कर्मोदय</font>) भी उनके (<font color=DarkSlateGray>अरहन्तों के</font>) स्वभाव-विघात का कारण नहीं होता (<font color=DarkSlateGray>ऐसे निश्चित होता है</font>) ॥४५॥</p><br><span class=shortFont><sup>*</sup>उपरंजकों = उपराग-मलिनता करनेवाले (<font color=DarkSlateGray>विकारीभाव</font>)</span></font></td>
    <td id=gatha046-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब रागादि रहित कर्मोदय तथा विहारादि क्रिया बंध का कारण नहीं है - ऐसा जो पहले (<font color=DarkSlateGray>४४- ४५ वीं गाथा में</font>) कहा था; उसी अर्थ को अन्य प्रकार से दृढ़ करते हैं -</p><br><p><b>[पुण्यफला अरहंता]</b> महाकल्याणक पूजा को उत्पन्न करने वाला, तीनों लोकों में विजय को करने वाला जो तीर्थंकर नामक पुण्य नामकर्म, उसके फलस्वरूप अरहन्त तीर्थंकर होते हैं । <b>[तेसिं किरिया पुणो हि ओदइया]</b> उनकी जो दिव्यध्वनि-रूप वचन व्यापारादि क्रिया, वह निःक्रिय शुद्धात्म-तत्व से विपरीत कमोंदय से उत्पन्न होने के कारण वास्तव में सब ही औदयिकी है । <b>[मोहादीहिं विरहिदा]</b> क्योंकि निमोंह शुद्धात्म-तत्व को आवृत्त करने वाले ममकार-अहंकार को उत्पन्न करने में समर्थ मोहादि से रहित है, <b>[तम्हा सा खायग त्ति मदा]</b> इसलिये यद्यपि वह औदयिकी है, तथापि निर्विकार शुद्धात्म-तत्व में विकार-उत्पादक नहीं होने से क्षायिकी मानी गई है ।</p><br><p>यहाँ शिष्य कहता है- (<font color=DarkSlateGray>तीर्थंकरों की औदयिकी क्रिया बंध-कारक नहीं होने से क्षायिकी मानने पर</font>) 'औदयिक भाव बंध के कारण हैं' - यह आगम वचन व्यर्थ है । </p><br><p>आचार्य इसका निराकरण करते हैं - औदयिक भाव बंध के कारण हैं, किन्तु मोह के उदय से सहित औदयिक भाव ही; अन्य नहीं । द्रव्य मोह का उदय होने पर भी यदि शुद्धात्म-भावना के बल से भाव मोहरूप परिणमन नहीं करता तो बंध नहीं होता । यदि पुन: कर्मोदय मात्र से बंध होता तो संसारियों के सदैव कर्म के उदय की विद्यमानता होने से सदैव--सर्वदा बंध ही होगा, (<font color=DarkSlateGray>कभी भी</font>) मोक्ष नहीं हो सकेगा - यह अभिप्राय है ।</p></font></td>
      </tbody></table></div>
</body>
</html>
