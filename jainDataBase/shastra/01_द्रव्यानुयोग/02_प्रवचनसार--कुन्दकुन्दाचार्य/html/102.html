<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='101.html'><img src='../../../../../images/common/prev.jpg' id=next height=50 width=50/></a>
      <a href='103.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब सम्यक्त्व (अधिकार) कहते हैं -</font></div>
    <h3 class=mainTitle align=center><font color=maroon> ﻿तम्हा तस्स णमाईं किच्चा णिच्चं पि तम्मणो होज्ज <br>वोच्छामि संगहादो परमट्ठविणिच्छयाधिगमं ॥१०२॥<br> </font></h3>
  <div class=bottomContainer id=bottomTxt104 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿इसलिये उन्हे (<font color=DarkSlateGray>सम्यकचारित्र युक्त पूर्वोक्त मुनिराजों को</font>) नमस्कार करके तथा हमेशा उनमें ही मन लगाकर, संक्षेप से परमार्थ का निश्चय करानेवाला सम्यक्त्व (<font color=DarkSlateGray>अधिकार</font>) कहुंगा ॥<br></div>
    <div class=tikaTopContainer><b><br> टीका : 
    <span id=teeka0 class=gatha102 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha102-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿<b>[तम्हा तस्स णमाइं किच्चा]</b> क्योंकि सम्यक्त्व के बिना श्रमण नहीं होते इसकारण उन सम्यक्चारित्र युक्त पूर्वोक्त मुनिराजों को नमस्कार करके, <b>[णिच्चं पि तम्मणो होज्ज]</b> हमेशा उनमें ही मन लगाकर <b>[वोच्छामि]</b> मै कर्ता (<font color=DarkSlateGray>इस क्रिया को करने वाला मै</font>) कहूँगा <b>[संगहादो]</b> संक्षेप से । नमस्कारादि करके क्या कहेंगे? <b>[परमट्ठविणिच्छयाधिगमं]</b> परमार्थ (<font color=DarkSlateGray>त्रिकाली धुवतत्त्व निज भगवान आत्मा</font>) का निश्चय करानेवाले अधिगम-सम्यक्त्व को कहूँगा ।</p><br><p>परमार्थ का निश्चय कराने वाले अधिगम शब्द से सम्यक्त्व कैसे कहते है? यदि यह प्रश्न हो तो परम अर्थ-परमार्थ-शुद्ध बुद्ध एक स्वभावी परमात्मा, परमार्थ का विशेषरूप से - संशय आदि से रहित निश्चय - परमार्थ विनिश्चयरूप अधिगम है, जो शंका आदि आठ दोषों से रहित, क्योंकि यथार्थरूप से पदार्थों की जानकारी स्वरूप है, इसलिये परमार्थ विनिश्चय अधिगम सम्यक्त्व है - उसे कहूँगा ।</p><br><p>अथवा, परमार्थ विनिश्चय अर्थात् अनेकान्तात्मक - अनन्त गुणों अथवा परस्पर विरुद्ध प्रतीत होने वाले धर्म-युगल सहित अनन्त धर्मयुगलों स्वरूप पदार्थ समूह, उनका अधिगम- सम्यग्ज्ञान जिससे होता है, उसे कहूँगा ॥१०२॥</p></font></td>
      </tbody></table></div>
</body>
</html>
