<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='268.html'><img src='../../../../../images/common/prev.jpg' id=next height=50 width=50/></a>
      <a href='270.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, आगमरूपी नेत्र से सभी दिखाई देता है, ऐसा विशेषरूप से ज्ञान कराते हैं -</font></div>
    <h3 class=mainTitle align=center><font color=maroon> ﻿सव्वे आगमसिद्धा अत्था गुणपज्जएहिं चित्तेहिं (२३५)<br>जाणंति आगमेण हि पेच्छित्त ते वि ते समणा ॥२६९॥<br> </font></h3>
  <div class=bottomContainer id=bottomTxt260 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[सर्वे अर्था:]</b> समस्त पदार्थ <b>[चित्रै: गुणपर्यायै:]</b> विचित्र (<font color=DarkSlateGray>अनेक प्रकार की</font>) गुणपर्यायों सहित <b>[आगमसिद्धा:]</b> आगमसिद्ध हैं । <b>[तान्]</b> अपि उन्हें भी <b>[ते श्रमणा:]</b> वे श्रमण <b>[आगमेन हि दृष्ट्वा]</b> आगम द्वारा वास्तव में देखकर <b>[जानन्ति]</b> जानते हैं । <br></div>
    <div class=tikaTopContainer><b><br> टीका : 
    <span id=teeka0 class=gatha269 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha269 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha269-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथागमचक्षुषां सर्वमेव दृश्यत एवेति समर्थयति -<br><br>आगमेन तावत्सर्वाण्यपि द्रव्याणि प्रमीयन्ते, विस्पष्टतर्कणस्य सर्वद्रव्याणामविरुद्धत्वात्‌ । विचित्रगुणपर्यायविशिष्टानि च प्रतीयन्ते, सहक्रमप्रवृत्तनेकधर्मव्यापकानेकान्तमयत्वेनैवा-गमस्य प्रमाणत्वोपपत्ते: । अत: सर्वेऽर्था आगमसिद्धा एव भवन्ति । अथ ते श्रमणानां ज्ञेयत्वमापद्यन्ते स्वयमेव, विचित्रगुणपर्यायविशिष्टसर्वद्रव्यव्यापका-नेकान्तात्मकश्रुतज्ञानोपयोगीभूय विपरिणमनात्‌ ।<br>अतो न किंचिदप्यागमचक्षुषामदृश्यं स्यात्‌ ॥२३५॥</font></span><br></font></b><br><br><font color=darkBlue><p>﻿प्रथम तो, आगम द्वारा सभी द्रव्य प्रमेय (<font color=DarkSlateGray>ज्ञेय</font>) होते हैं, क्योंकि सर्वद्रव्य विस्पष्ट तर्कणा से अविरुद्ध हैं, (<font color=DarkSlateGray>सर्व द्रव्य आगमानुसार जो विशेष स्पष्ट तर्क उसके साथ मेल वाले हैं, अर्थात् वे आगमानुसार विस्पष्ट विचार से ज्ञात हों ऐसे हैं</font>) । और आगम से वे द्रव्य विचित्र गुणपर्याय वाले प्रतीत होते हैं, क्योंकि आगम को सहप्रवृत्त और क्रमप्रवृत्त अनेक धर्मों में व्यापक (<font color=DarkSlateGray>अनेक धर्मों को कहने वाला</font>) अनेकान्तमय होने से आगम को प्रमाणता की उपपत्ति है (<font color=DarkSlateGray>अर्थात् आगम प्रमाणभूत सिद्ध होता है</font>) । इससे सभी पदार्थ आगमसिद्ध ही हैं । और वे श्रमणों को स्वयमेव ज्ञेयभूत होते हैं, क्योंकि श्रमण विचित्रगुणपर्याय वाले सर्वद्रव्यों में व्यापक (<font color=DarkSlateGray>सर्वद्रव्यों को जानने वाले</font>) अनेकान्तात्मक श्रुतज्ञानोपयोगरूप होकर परिणमित होते हैं । </p><br><p>     इससे (<font color=DarkSlateGray>यह कहा है कि</font>) आगमचक्षुओं को (<font color=DarkSlateGray>आगमरूपचक्षु वालों को</font>) कुछ भी अदृश्य नहीं है ॥२३५॥</p></font></td>
    <td id=gatha269-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[सव्वे आगमसिद्धा]</b> सभी आगम-सिद्ध-आगम से ज्ञात हैं । वे कौन आगम से ज्ञात हैं? <b>[अत्था]</b> विशुद्ध ज्ञान-दर्शन स्वभावी जो वह परमात्मपदार्थ, तत्प्रभृति सभी पदार्थ आगम से ज्ञात हैं । वे पदार्थ आगम से कैसे ज्ञात हैं? <b>[गुणपज्जयेहिं चित्तेहिं]</b> वे पदार्थ, विचित्र गुण-पर्यायों के साथ ज्ञात हैं । <b>[जाणंति]</b> जानते हैं । किन्हें जानते हैं? <b>[ते वि]</b> उन पहले कहे गये अर्थ (<font color=DarkSlateGray>द्रव्य</font>) गुणपर्यायों को जानते हैं । पहले क्या करके जानते हैं? <b>[पेच्छित्ता]</b> पहले देखकर-जानकर जानते हैं । किससे देखकर जानते हैं?  <b>[अगमेण हि]</b> आगम से ही देखकर जानते हैं । यहाँ अर्थ यह है- पहले आगम को पढ़कर, बाद में जानते हैं । <b>[ते समणा]</b> वे श्रमण हैं । </p><br><p>यहाँ यह कहा गया है- सभी द्रव्य-गुण-पर्याय परमागम से ज्ञात होते हैं । परमागम से क्यों ज्ञात होते हैं? परोक्षरूप से आगम केवलज्ञान के समान होने से, वे परमागम से जाने जाते हैं । बाद में आगम के आधार से स्वसंवेदनज्ञान होने पर और स्वसंवेदनज्ञान के बल से केवलज्ञान होने पर, प्रत्यक्ष भी होते हैं । इस कारण आगमरूपी नेत्र द्वारा परम्परा से सभी दिखाई देते हैं ॥२६९॥</p><br><p>इसप्रकार आगम-अभ्यास के कथनरूप से, पहले स्थल में चार गाथायें पूर्ण हुईं ।</p><br><p>(<font color=DarkSlateGray>अब, भेदाभेद रत्नत्रय स्वरूप मोक्षमार्ग के कथन परक, चार गाथाओं में निबद्ध द्वितीय स्थल प्रारम्भ होता है ।</font>)</p></font></td>
      </tbody></table></div>
</body>
</html>
