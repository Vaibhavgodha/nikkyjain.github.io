<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='093.html'><img src='../../../../../images/common/prev.jpg' id=next height=50 width=50/></a>
      <a href='095.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿जिनेन्द्र के शब्द ब्रह्म में अर्थों की व्यवस्था (पदार्थों की स्थिति) किस प्रकार है सो विचार करते हैं</font></div>
    <h3 class=mainTitle align=center><font color=maroon> ﻿दव्वाणि गुणा तेसिं पज्जया अट्ठसण्णया भणिया (८७)<br>तेसु गुणपज्जयाणं अप्पा दव्व त्ति उवदेसो ॥९४॥<br> </font></h3>
  <div class=bottomContainer id=bottomTxt96 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[द्रव्याणि]</b> द्रव्य, <b>[गुणा:]</b> गुण <b>[तेषां पर्याया:]</b> और उनकी पर्यायें <b>[अर्थसंज्ञया]</b> 'अर्थ' नाम से <b>[भणिता:]</b> कही गई हैं । <b>[तेषु]</b> उनमें, <b>[गुणपर्यायाणाम्‌ आत्मा द्रव्यम्]</b> गुण-पर्यायों का आत्मा द्रव्य है (<font color=DarkSlateGray>गुण और पर्यायों का स्वरूप-सत्त्व द्रव्य ही है, वे भिन्न वस्तु नहीं हैं</font>) <b>[इति उपदेश:]</b> इसप्रकार (<font color=DarkSlateGray>जिनेन्द्र का</font>) उपदेश है ॥८७॥<br></div>
    <div class=tikaTopContainer><b><br> टीका : 
    <span id=teeka0 class=gatha094 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha094 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha094-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ कथं जैनेन्द्रे शब्दब्रह्मणि किलार्थानां व्यवस्थितिरिति वितर्कयति - <br><br>द्रव्याणि च गुणाश्च पर्यायाश्च अभिधेयभेदेऽप्यभिधानाभेदेन अर्था: । तत्र गुणपर्यायानियति गुणपर्यायैरर्यन्त इति वा अर्था द्रव्याणि, द्रव्याण्याश्रयत्वेनेयति द्रव्यैराश्रयभूतैरर्यन्त इति वा अर्था गुणा:, द्रव्याणि क्रमपरिणामेनेयति द्रव्यै: क्रमपरिणामेनार्यन्त इति वा अर्था: पर्याया: । यथा हि सुवर्णं पीततादीन्‌ गुणान्‌ कुण्डलादींश्च पर्यायानियर्ति तैरर्यमाणं वा अर्थो द्रव्यस्थानीयं, यथा च सुवर्णमाश्रयत्वेनेयतितेनाश्रयभूतेनार्यमाणा वा अर्था: पीततादयो गुणा:, यथा च सुवर्णं क्रमपरिणामेनेयति तेन क्रमपरिणामेनार्यमाणा वा अर्था: कुण्डलादय: पर्याया: । एवमन्यत्रापि । <br><br>यथा चैतेषु सुवर्णपीततादिगुणकुण्डलादिपर्यायेषु पीततादिगुणकुण्डलादिपर्यायाणां सुवर्णादपृथग्भावात्सुवर्णमेवात्मा तथा च तेषु द्रव्यगुणपर्यायेषु गुणपर्यायाणां द्रव्यादपृथग्भावाद्‌द्रव्यमेवात्मा ॥८७॥</font></span><br></font></b><br><br><font color=darkBlue><p>﻿द्रव्य, गुण और पर्यायों में अभिधेय-भेद होने पर भी अभिधान का अभेद होने से वे 'अर्थ' हैं (<font color=DarkSlateGray>अर्थात् द्रव्यों, गुणों और पर्यायों में वाच्य का भेद होने पर भी वाचक में भेद न दखें तो 'अर्थ' ऐसे एक ही वाचक-शब्द से ये तीनों पहिचाने जाते हैं</font>) । उसमें (<font color=DarkSlateGray>इन द्रव्यों, गुणों और पर्यायों में से</font>), जो गुणों को और पर्यायों को पास करते हैं- पहुँचते हैं अथवा जो गुणों और पर्यायों के द्वारा प्राप्त किये जाते है- पहुँचे जाते हैं ऐसे <sup>१</sup>'अर्थ' वे द्रव्य हैं, जो द्रव्यों को आश्रय के रूप में प्राप्त करते हैं- पहुँचते हैं- अथवा जो आश्रय-भूत द्रव्यों के द्वारा प्राप्त किये जाते हैं- पहुँचे जाते हैं ऐसे 'अर्थ' वे गुण हैं, जो द्रव्यों को क्रम-परिणाम से प्राप्त करते हैं- पहुँचते हैं अथवा जो द्रव्यों के द्वारा क्रम-परिणाम से (<font color=DarkSlateGray>क्रमश: होने वाले परिणाम के कारण</font>) प्राप्त किये जाते हैं- पहुँचे जाते हैं ऐसे 'अर्थ' वे पर्याय है ।</p><br><p>जैसे द्रव्य-स्थानीय (<font color=DarkSlateGray>द्रव्य के समान, द्रव्य के दृष्टान्त-रूप</font>) सुवर्ण, पीलापन इत्यादि गुणों को और कुण्डल इत्यादि पर्यायों को प्राप्त करता है- पहुँचता है अथवा (<font color=DarkSlateGray>सुवर्ण</font>) उनके द्वारा  (<font color=DarkSlateGray>पीलापनादि गुणों और कुण्डलादि पर्यायों द्वारा</font>) प्राप्त किया जाता है- पहुँचा जाता है इसलिये द्रव्यस्थानीय सुवर्ण 'अर्थ' है, जैसे पीलापन इत्यादि गुण सुवर्ण को आश्रय के रूप में प्राप्त करते हैं- पहुँचते हैं अथवा (<font color=DarkSlateGray>वे</font>) आश्रय-भूत सुवर्ण के द्वारा प्राप्त किये जाते हैं- पहुँचे जाते हैं इसलिये पीलापन इत्यादि गुण 'अर्थ' हैं; और जैसे कुण्डल इत्यादि पर्यायें सुवर्ण को क्रम-परिणाम से प्राप्त करती हैं- पहुँचती हैं अथवा (<font color=DarkSlateGray>वे</font>) सुवर्ण के द्वारा क्रम-परिणाम से प्राप्त की जाती हैं- पहुँची जाती हैं इसलिये कुण्डल इत्यादि पर्यायें 'अर्थ' हैं; इसीप्रकार <sup>२</sup>अन्यत्र भी है, (<font color=DarkSlateGray>इस दृष्टान्त की भाँति सर्व द्रव्य-गुण-पर्यायों में भी समझना चाहिये</font>) ।</p><br><p>और जैसे इन सुवर्ण, पीलापन इत्यादि गुण और कुण्डल इत्यादि पर्यायों में (<font color=DarkSlateGray>इन तीनों में, पीलापन इत्यादि गुणों का और कुण्डल पर्यायों का</font>) सुवर्ण से अपृथक्त्व होने से उनका (<font color=DarkSlateGray>पीलापन इत्यादि गुणों का और कुण्डल इत्यादि पर्यायों का</font>) सुवर्ण ही आत्मा है, उसी प्रकार उन द्रव्य-गुण-पर्यायों में गुण-पर्यायों का द्रव्य से अपृथक्त्व होने से उनका द्रव्य ही आत्मा है (<font color=DarkSlateGray>अर्थात् द्रव्य ही गुण और पर्यायों का आत्मा-स्वरूप-सर्वस्व-सत्य है</font>) ।</p><br><span class=shortFont><sup>१</sup>'ऋ' धातु में से 'अर्थ' शब्द बना है । 'ऋ' अर्थात् पाना, प्राप्त करना, पहुँचना, जाना । 'अर्थ' अर्थात्  (<font color=DarkSlateGray>१</font>) जो पाये-प्राप्त करे-पहुँचे, अथवा (<font color=DarkSlateGray>२</font>) जिसे पाया जाये-प्राप्त किया जाये-पहुँचा जाये ।<br><sup>२</sup>जैसे सुवर्ण, पीलापन आदिको और कुण्डल आदि को प्राप्त करता है अथवा पीलापन आदि और कुण्डल आदि के द्वारा प्राप्त किया जाता है (<font color=DarkSlateGray>अर्थात् पीलापन आदि और कुण्डल आदिक सुवर्ण को प्राप्त करते हैं</font>) इसलिये सुवर्ण 'अर्थ' है, वैसे द्रव्य 'अर्थ'; जैसे पीलापन आदि आश्रय-भूत सुवर्ण को प्राप्त करता है अथवा आश्रय-भूत सुवर्ण द्वारा प्राप्त किये जाते है (<font color=DarkSlateGray>अर्थात् आश्रय-भूत सुवर्ण पीलापन आदि को प्राप्त करता है</font>) इसलिये पीलापन आदि 'अर्थ' हैं, वैसे गुण 'अर्थ' हैं; जैसे कुण्डल आदि सुवर्ण को क्रम-परिणाम से प्राप्त करते हैं अथवा सुवर्ण द्वारा क्रम-परिणाम से प्राप्त किया जाता है (<font color=DarkSlateGray>अर्थात् सुवर्ण कुण्डल आदि को क्रम-परिणाम से प्राप्त करता है</font>) इसलिये कुण्डल आदि 'अर्थ' हैं, वैसे पर्यायें 'अर्थ' हैं</span></font></td>
    <td id=gatha094-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[दव्वाणि गुणा तेसिं पज्जाया अट्ठसण्णया भणिया]</b> - द्रव्य-गुण और उन द्रव्यों की पर्यायें- तीनों को 'अर्थ' नाम से कहा गया है - इन सभी का अर्थ नाम है - यह <b><font color=maroon>अर्थ –</font></b> भाव है । <b>[तेसु]</b> - उन तीनों द्रव्य-गुण-पर्यायों के मध्य <b>[गुणपज्जयाणं अप्पा]</b> - गुण-पर्यायों का सम्बन्धी आत्मा - स्वभाव है । गुण-पर्यायों का सम्बन्धी आत्मा कौन है? ऐसा पूछने पर <b>[दव्व त्ति उवदेसो]</b> - द्रव्य ही उन गुण-पर्यायों का आत्मा-स्वभाव है - ऐसा उपदेश है । अथवा - द्रव्य का क्या स्वभाव है? ऐसा पूछने पर गुण-पर्यायों का आत्मा - स्वरूप ही उसका स्वभाव है - ऐसा उपदेश है । </p><br><p>अब यहाँ उसका विस्तार करते है- जिस कारण अनन्तज्ञान-सुख आदि गुणों को और उसीप्रकार अमूर्तत्व, अतीन्द्रियत्व, सिद्धत्व आदि पर्यायों को प्राप्त करता है - उसरूप से परिणमन करता है - उनका आश्रय लेता है, उसकारण अर्थ कहलाता है । अर्थ कौन कहलाता है? शुद्धात्म-द्रव्य अर्थ कहलाता है । </p><br><p>जिस कारण आधारभूत उस शुद्धात्मद्रव्य को प्राप्त करते हैं - उसरूप से परिणमन करते है - उसका आश्रय लेते हैं, उस कारण वे अर्थ कहलाते हें। वे अर्थ कहलाने वाले कौन हैं? वे अर्थ कहलाने वाले ज्ञानत्व आदि गुण तथा सिद्धत्वादि पर्यायें हैं ।</p><br><p>ज्ञानत्व-सिद्धत्वादि गुण-पर्यायों का आत्मा अर्थात् स्वभाव क्या है? ऐसा पूछने पर शुद्धात्मद्रव्य ही स्वभाव है, अथवा शुद्धात्मद्रव्य का स्वभाव क्या है? ऐसा पूछने पर पूर्वोक्त गुण-पर्यायें ही उसका स्वभाव है। </p><br><p>इसीप्रकार शेष द्रव्य-गुण-पर्यायों की भी अर्थ संज्ञा जानना चाहिये - यह अर्थ है |</p></font></td>
      </tbody></table></div>
</body>
</html>
