<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='096.html'><img src='../../../../../images/common/prev.jpg' id=next height=50 width=50/></a>
      <a href='098.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿सब प्रकार से स्व-पर के विवेक की सिद्धि आगम से करने योग्य है, ऐसा उपसंहार करते हैं</font></div>
    <h3 class=mainTitle align=center><font color=maroon> ﻿तम्हा जिणमग्गादो गुणेहिं आदं परं च दव्वेसु (९०)<br>अभिगच्छदु णिम्मोहं इच्छदि जदि अप्पणो अप्पा ॥९७॥<br> </font></h3>
  <div class=bottomContainer id=bottomTxt99 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[तस्मात्]</b> इसलिये (<font color=DarkSlateGray>स्व-पर के विवेक से मोह का क्षय किया जा सकता है इसलिये</font>) <b>[यदि]</b> यदि <b>[आत्मा]</b> आत्मा <b>[आत्मनः]</b> अपनी <b>[निर्मोहं]</b> निर्मोहता <b>[इच्छति]</b> चाहता हो तो <b>[जिनमार्गात्]</b> जिनमार्ग से <b>[गुणै:]</b> गुणों के द्वारा <b>[द्रव्येषु]</b> द्रव्यों में <b>[आत्मानं परं च]</b> स्व और पर को <b>[अभिगच्छतु]</b> जानो (<font color=DarkSlateGray>अर्थात् जिनागम के द्वारा विशेष गुणों से ऐसा विवेक करो कि- अनन्त द्रव्यों में से यह स्व है और यह पर है</font>) ॥९०॥<br></div>
    <div class=tikaTopContainer><b><br> टीका : 
    <span id=teeka0 class=gatha097 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha097 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha097-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ सर्वथा स्वपरविवेकसिद्धिरागमतो विधातव्येत्युपसंहरति - <br><br>इह खल्वागमनिगदितेष्वनन्तेषु गुणेषु कैश्चिद्‌गुणैरन्ययोगव्यवच्छेदकतयासाधारणतामुपादाय विशेषणतामुपगतैरनन्तायां द्रव्यसंततौ स्वपरविवेकमुपगच्छन्तु मोहप्रहाणप्रवणबुद्धयो लब्धवर्णा: ।<br><br>तथाहि - यदिदं सदकारणतया स्वत:सिद्धमन्तर्बहिर्मुखप्रकाशशालितया स्वपरपरिच्छेदकं मदीयं मम नाम चैतन्यमहमनेन तेन समानजातीया समानजातीयं वा द्रव्यमन्यदपहाय ममात्मन्येव वर्तमानेनात्मीयमात्मानं सकलत्रिकालकलितध्रौव्यं द्रव्यं जानामि ।एवं पृथक्त्ववृत्तस्वलक्षणैर्द्रव्यमन्यदपहाय तस्मिन्नेव च वर्तमानै: सकलत्रिकालकलितध्रौव्यं द्रव्यमाकाशं धर्ममधर्मं कालं पुद्‌गलमात्मान्तरं च निश्चिनोमि । ततो नाहमाकाशं, न धर्मो, नाधर्मो, न च कालो, न पुद्‌गलो, नात्मान्तरं च भवामि, यतोऽमीष्वेकापवरकप्रबोधितानेकदीपप्रकाशेष्विव संभूयावस्थितेष्वपि मच्चैतन्यं स्वरूपादप्रच्युतमेव मां पृथगवगमयति । <br><br>एवमस्य निश्चितस्वपरविवेकस्यात्मनो न खलु विकारकारिणो मोहाङ्‌कुरस्य प्रादुर्भूति: स्यात्‌ ॥९०॥</font></span><br></font></b><br><br><font color=darkBlue><p>﻿मोह का क्षय करने के प्रति <sup>१</sup>प्रवण बुद्धि वाले बुध-जन इस जगत में आगम में कथित अनन्त गुणो में से किन्हीं गुणों के द्वारा-जो गुण <sup>२</sup>अन्य के साथ योग रहित होने से असाधारणता धारण करके विशेषत्व को प्राप्त हुए हैं उनके द्वारा- अनन्त द्रव्य-परम्परा में स्व-पर के विवेक को प्राप्त करो । (<font color=DarkSlateGray>अर्थात् मोह का क्षय करने के इच्छक पंडित-जन आगम कथित अनन्त गुणों में से असाधारण और भिन्न लक्षण-भूत गुणों के द्वारा अनन्त द्रव्य परम्परा में 'यह स्व-द्रव्य हैं और यह परद्रव्य हैं' ऐसा विवेक करो</font>), जो कि इसप्रकार हैं :-</p><br><p><sup>३</sup>सत् और <sup>४</sup>अकारण होने से स्वत:सिद्ध, अन्तर्मुख और बहिर्मुख प्रकाश वाला होने से स्व-पर का ज्ञायक-ऐसा जो यह, मेरे साथ सम्बन्ध-वाला, मेरा चैतन्य है उसके द्वारा-जो (<font color=DarkSlateGray>चैतन्य</font>) समान-जातीय अथवा असमान-जातीय अन्य द्रव्य को छोड्कर मेरे आत्मा में ही वर्तता है उसके द्वारा-मैं अपने आत्मा को <sup>५</sup>सकल-त्रिकाल में ध्रुवत्व का धारक द्रव्य जानता हूँ । इस प्रकार पृथक् रूप से वर्तमान स्व-लक्षणों के द्वारा-जो अन्य द्रव्य को छोड्कर उसी द्रव्य में वर्तते हैं उनके द्वारा-आकाश, धर्म, अधर्म, काल, पुद्गल और अन्य आत्मा को सकल त्रिकाल में ध्रुवत्व धारक द्रव्य के रूपमें निश्चित करता हूँ (<font color=DarkSlateGray>जैसे चैतन्य लक्षण के द्वारा आत्मा को ध्रुव द्रव्य के रूप में जाना, उसीप्रकार अवगाहहेतुत्व, गतिहेतुत्व इत्यादि लक्षणों से-जो कि स्व-लक्ष्यभूत द्रव्य के अतिरिक्त अन्य द्रव्यों में नहीं पाये जाते उनके द्वारा-आकाश, धर्मास्तिकाय, इत्यादि को भिन्न-भिन्न ध्रुव द्रव्यों के रूपमें जानता हूँ</font>) इसलिये मैं आकाश नहीं हूँ, मैं धर्म नहीं हूँ, अधर्म नहीं हूँ, काल नहीं हूँ, पुद्गल नहीं हूँ, और आत्मान्तर नहीं हूँ; क्योंकि- </p><br><p>मकान के <sup>६</sup>एक कमरे में जलाये गये अनेक दीपकों के प्रकाशों की भाँति यह द्रव्य इकट्ठे होकर रहते हुए भी मेरा चैतन्य निज-स्वरूप से अच्युत ही रहता हुआ मुझे पृथक् बतलाता है । </p><br><p>इसप्रकार जिसने स्व-पर का विवेक निश्चित किया है ऐसे इस आत्मा को विकारकारी मोहांकुर का प्रादुर्भाव नहीं होता ॥९०॥</p><br><span class=shortFont><sup>१</sup>प्रवण = ढलती हुई; अभिमुख; रत<br><sup>२</sup>कितने ही गुण अन्य द्रव्यों के साथ सम्बन्ध रहित होने से अर्थात् अन्य द्रव्यों में न होने से असाधारण हैं और इसलिये विशेषणभूत-भिन्न लक्षणभूत है; उसके द्वारा द्रव्यों की भिन्नता निश्चित की जा सकती है <br><sup>३</sup>सत् = अस्तित्ववाला; सत्‌रूप; सत्तावाला<br><sup>४</sup>अकारण = जिसका कोई कारण न हो ऐसा अहेतुक, (<font color=DarkSlateGray>चैतन्य सत् और अहेतुक होनेसे स्वयंसे सिद्ध है ।</font>) <br><sup>५</sup>सकल = पूर्ण, समस्त, निरवशेष (<font color=DarkSlateGray>आत्मा कोई काल को बाकी रखे बिना संपूर्ण तीनों काल ध्रुव रहता ऐसा द्रव्य है ।</font>)<br><sup>६</sup>जैसे किसी एक कमरे में अनेक दीपक जलाये जायें तो स्थूल-दृष्टि से देखने पर उनका प्रकाश एक दूसरे में मिला हुआ मालूम होता है, किन्तु सूक्ष्म-दृष्टि से विचार पूर्वक देखने पर वे सब प्रकाश भिन्न-भिन्न ही हैं;  (<font color=DarkSlateGray>क्योंकि उनमें से एक दीपक बुझ जाने पर उसी दीपक का प्रकाश नष्ट होता है; अन्य दीपकों के प्रकाश नष्ट नहीं होते</font>) उसी प्रकार जीवादिक अनेक द्रव्य एक ही क्षेत्र में रहते हैं फिर भी सूक्ष्म-दृष्टि से देखने पर वे सब भिन्न-भिन्न ही हैं, एकमेक नहीं होते ।</span></font></td>
    <td id=gatha097-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[तम्हा जिणमग्गादो]</b> - जिस कारण पहले (<font color=DarkSlateGray>९६ वीं गाथा मे</font>) स्व-पर भेद-विज्ञान से मोह-क्षय होता है - ऐसा कहा था उस कारण जिनमार्ग से - जिनागम/जिनवाणी से <b>[गुणेहिं]</b> - गुणों द्वारा <b>[आदं]</b> - आत्मा को - स्वयं को, मात्र आत्मा को ही नहीं <b>[परं च]</b> - अपितु परद्रव्य को भी । गुणों द्वारा आत्मा और पर को किनके बीच जानो? <b>[दव्वेसु]</b> - शुद्धात्मादि छह द्रव्यों में <b>[अभिगच्छदु]</b> - जानो । यदि क्या चाहते हो? <b>[णिम्मोहं इच्छदि जदि]</b> - यदि निर्मोह भाव को चाहते हो तो । वह कौन निर्मोह भाव को चाहता है? <b>[अप्पा]</b> - आत्मा निर्मोह भाव को चाहता है तो । किस सम्बन्धी उसे चाहता है? <b>[अप्पणो]</b> - आत्मा का - स्वयं का निर्मोह भाव चाहता है तो ।</p><br><p>वह इस प्रकार - जो यह मेरा स्व-पर को जानने वाला चैतन्य है, उसके द्वारा मैं कर्तारूप विशुद्ध ज्ञान-दर्शन स्वभावी अपने आत्मा को जानता हूँ तथा पुद्गलादि पाँच द्रव्य और शेष दूसरे जीव-रूप पर को पररूप से जानता हूँ, इस कारण एक अपवरक -  अन्दर के कमरे में जलते हुए अनेक दीपकों के प्रकाश के समान एक साथ रहने पर भी सहज-शुद्ध चिदानन्द एक स्वभावी मेरा सभी द्रव्यों मे किसी के साथ भी मोह नहीं है - यह अभिप्राय है ।</p><br><p>इसप्रकार स्व और पर की जानकारी के विषय मे मूढ़ता-निराकरण के लिये दो गाथाओं द्वारा चतुर्थ ज्ञानकण्डिका पूर्ण हुई ।</p><br><p>इसप्रकार पच्चीस गाथाओं दारा ज्ञानकण्डिका चतुष्टय नामक दूसरा अधिकार पूर्ण हुआ ।</p></font></td>
      </tbody></table></div>
</body>
</html>
