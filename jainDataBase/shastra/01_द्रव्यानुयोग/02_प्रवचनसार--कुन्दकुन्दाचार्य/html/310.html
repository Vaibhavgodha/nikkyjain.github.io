<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='309.html'><img src='../../../../../images/common/prev.jpg' id=next height=50 width=50/></a>
      <a href='311.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब सर्व मनोरथों के स्थानरूप से शुद्धोपयोग लक्षण मोक्षमार्ग को प्रदर्शित करते हैं -</font></div>
    <h3 class=mainTitle align=center><font color=maroon> सुद्धस्स य सामण्णं भणियं सुद्धस्स दंसणं णाणं (२७४) <br>सुद्धस्स य णिव्वाणं सो च्चिय सिद्धो णमो तस्स ॥३१०॥<br> </font></h3>
  <div class=bottomContainer id=bottomTxt301 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[शुद्धस्य च]</b> शुद्ध (<font color=DarkSlateGray>शुद्धोपयोगी</font>) को <b>[श्रामण्यं भणितं]</b> श्रामण्य कहा है, <b>[शुद्धस्य च]</b> और शुद्ध को <b>[दर्शनं ज्ञानं]</b> दर्शन तथा ज्ञान कहा है, <b>[शुद्धस्य च]</b> शुद्ध के <b>[निर्वाणं]</b> निर्वाण होता है; <b>[सः एव]</b> वही (<font color=DarkSlateGray>शुद्ध ही</font>) <b>[सिद्ध:]</b> सिद्ध होता है; <b>[तस्यै नम:]</b> उसे नमस्कार हो । <br></div>
    <div class=tikaTopContainer><b><br> टीका : 
    <span id=teeka0 class=gatha310 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha310 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha310-teeka0><b><font color=darkGreen>अमृतचंद्राचार्य </font></b><br><br><font color=darkBlue><p>﻿प्रथम तो, सम्यग्दर्शन-ज्ञान-चारित्र के युगपदत्‍वरूप से प्रवर्तमान एकाग्रता जिसका लक्षण है ऐसा जो साक्षात् मोक्षमार्गभूत श्रामण्य, शुद्ध के ही होता है; समस्त भूत-वर्तमान-भावी व्यतिरेकों के साथ मिलित (<font color=DarkSlateGray>मिश्रित</font>), अनन्य वस्तुओं का अन्वयात्मक जो विश्व उसके (<font color=DarkSlateGray>१</font>) सामान्य और (<font color=DarkSlateGray>२</font>) विशेष के प्रत्यक्ष प्रतिभासस्वरूप जो (<font color=DarkSlateGray>१</font>) दर्शन और (<font color=DarkSlateGray>२</font>) ज्ञान वे 'शुद्ध' के ही होते हैं,—निर्विघ्‍न खिले हुए सहज ज्ञानानन्द की मुद्रावाला (<font color=DarkSlateGray>स्वाभाविक ज्ञान और आनन्द की छापवाला</font>) दिव्य जिसका स्वभाव है ऐसा जो निर्वाण, वह 'शुद्ध' के ही होता है; और टकोत्कीर्ण परमानन्द-अवस्थारूप से सुस्थित आत्मस्वभाव की उपलब्धि से गंभीर ऐसे जो भगवान सिद्ध, वे 'शुद्ध' ही होते हैं (<font color=DarkSlateGray>अर्थात् शुद्धोपयोगी ही सिद्ध होते हैं</font>), वचनविस्तार से बस हो! सर्व मनोरथों के स्थानभूत, मोक्षतत्त्व के साधनतत्त्वरूप, 'शुद्ध' को, जिसमें परस्पर अंगअंगीरूप से परिणमित भावक-भाव्यता के कारण स्व-पर का विभाग अस्त हुआ है ऐसा भावनमस्कार हो ॥२७४॥ </p></font></td>
    <td id=gatha310-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[भणियं]</b> कहा है । क्या कहा है? <b>[सामण्णं]</b> सम्यग्दर्शन - ज्ञान - चारित्र - एकाग्रता लक्षण, शत्रु-मित्र आदि में समभाव परिणतिरूप, साक्षात् मोक्ष का कारण जो श्रामण्य कहा है । वह किसके होता है? <b>[सुद्धस्स य]</b> और शुद्ध के- शुद्धोपयोगी के ही होता है । <b>[सुद्धस्स दंसणं णाणं]</b> तीन लोक के उदररूपी छिद्र में स्थित, तीन काल सम्बन्धी विषयों-समूर्ण वस्तुओं में पाये जाने वाले अनन्त धर्मों को, एक समय में सामान्य - विशेष रूप से देखने जानने में समर्थ जो दर्शन-ज्ञान-दोनों उन शुद्ध के ही होते हैं ।<b>[सुद्धस्स य णिव्वाणं]</b> अव्याबाध अनन्त सुख आदि गुणों के आधारभूत, पराधीनता से रहित होने के कारण अपने अधीन जो निर्वाण-मोक्ष- वह शुद्ध के ही होता है । <b>[सो च्चिय सिद्धो]</b> जो लौकिक माया, अंजन रस, दिग्विजय, मन्त्र, यन्त्र आदि सिद्धियों से विलक्षण, अपने शुद्धात्मा की पूर्ण प्राप्ति लक्षण टंकोत्कीर्ण ज्ञायक एक स्वभावी, ज्ञानावरणादि आठ प्रकार के कर्मों से रहित होने के कारण सम्यक्त्व आदि आठ गुणों में गर्भित अनन्त गुण सहित सिद्ध भगवान हैं, वे भी शुद्ध ही हैं । <b>[णमो तस्स]</b> उन्हें ही अपने दोष रहित परमात्मा में आराध्य-आराधक सम्बन्ध लक्षण भाव नमस्कार हो ।  </p><br><p>यहाँ यह कहा गया है- इस मोक्ष के कारणभूत शुद्धोपयोग के माध्यम से, सम्पूर्ण इष्ट मनोहर प्राप्त होते हैं - ऐसा मानकर, शेष मनोरथों को छोड़, उसमें ही भावना करना चाहिये ॥३१०॥</p></font></td>
      </tbody></table></div>
</body>
</html>
