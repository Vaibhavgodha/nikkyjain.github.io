<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='059.html'><img src='../../../../../images/common/prev.jpg' id=next height=50 width=50/></a>
      <a href='061.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿परोक्ष और प्रत्यक्ष के लक्षण बतलाते हैं</font></div>
    <h3 class=mainTitle align=center><font color=maroon> ﻿जं परदो विण्णाणं तं तु परोक्खं ति भणिदमट्‌ठेसु (५८)<br>जदि केवलेण णादं हवदि हि जीवेण पच्चक्खं ॥६०॥<br> </font></h3>
  <div class=bottomContainer id=bottomTxt62 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[परत:]</b> पर के द्वारा होने वाला <b>[यत्]</b> जो <b>[अर्थेषु विज्ञानं]</b> पदार्थ सम्बन्धी विज्ञान है <b>[तत् तु]</b> वह तो <b>[परोक्षं इति भणितं]</b> परोक्ष कहा गया है, <b>[यदि]</b> यदि <b>[केवलेन जीवेण]</b> मात्र जीव के द्वारा ही <b>[ज्ञात भवति हि]</b> जाना जाये तो <b>[प्रत्यक्षं]</b> वह ज्ञान प्रत्यक्ष है ॥५८॥<br></div>
    <div class=tikaTopContainer><b><br> टीका : 
    <span id=teeka0 class=gatha060 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha060 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha060-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ परोक्षप्रत्यक्षलक्षणमुपलक्षयति -<br><br>यत्तु खलु परद्रव्यभूतादन्त:करणादिन्द्रियात्परोपदेशादुपलब्धे: संस्कारादालोकादेर्वा निमित्ततामुपगतात्‌ स्वविषयमुपगतस्यार्थस्य परिच्छेदनं तत्‌ परत: प्रादुर्भवत्परोक्षमित्या-लक्ष्यते ।<br>यत्पुनरन्त:करणमिन्द्रियं परोपदेशमुपलब्धिसंस्कारमालोकादिकं वा समस्तमपि परद्रव्य-मनपेक्ष्यात्मस्वभामेवैकं कारणत्वेनोपादाय सर्वद्रव्यपर्यायजातमेकपद एवाभिव्याप्य प्रवर्तमानं परिच्छेदनं तत्‌ केवलादेवात्मन: संभूतत्वात्‌ प्रत्यक्षमित्यालक्ष्यते । इह हि सहजसौख्यसाधनीभूतमिदमेव महाप्रत्यक्षमभिप्रेतमिति ॥५८॥</font></span><br></font></b><br><br><font color=darkBlue><p>﻿निमित्तता को प्राप्त (<font color=DarkSlateGray>निमित्त-रूप बने हुए</font>) ऐसे जो परद्रव्यभूत अंतःकरण (<font color=DarkSlateGray>मन</font>), इन्द्रिय, <sup>१</sup>परोपदेश, <sup>२</sup>उपलब्धि, <sup>३</sup>संस्कार या <sup>४</sup>प्रकाशादिक हैं उनके द्वारा होने वाला जो स्व-विषयभूत पदार्थ का ज्ञान, वह पर के द्वारा <sup>५</sup>प्रादुर्भाव को प्राप्त होने से 'परोक्ष' -के रूप में जाना जाता है, और अंतःकरण, इन्द्रिय, परोपदेश, उपलब्धि संस्कार या प्रकाशादिक-सब पर-द्रव्य की अपेक्षा रखे बिना एकमात्र आत्म-स्वभाव को ही कारण-रूप से ग्रहण करके सर्व द्रव्य-पर्यायों के समूह में एक समय ही व्यास होकर प्रवर्तमान ज्ञान वह केवल आत्मा के द्वारा ही उत्पन्न होने से 'प्रत्यक्ष' के रूप में जाना जाता है ।</p><br><p>यहाँ (<font color=DarkSlateGray>इस गाथा में</font>) सहज सुख का साधनभूत ऐसा यही महा-प्रत्यक्ष ज्ञान इच्छनीय माना गया है - उपादेय माना गया है (<font color=DarkSlateGray>ऐसा आशय समझना</font>) ॥५८॥</p><br><span class=shortFont><sup>१</sup>परोपदेश = अन्य का उपदेश<br><sup>२</sup>उपलब्धि = ज्ञानावरणीय कर्म के क्षयोपशम के निमित्त से उत्पन्न पदार्थों को जानने की शक्ति (<font color=DarkSlateGray>यह 'लब्ध' शक्ति जब 'उपर्युक्त' होती है, तभी पदार्थ ज्ञात होता है</font>)<br><sup>३</sup>संस्कार = पूर्व ज्ञात पदार्थ की धारणा<br><sup>४</sup>चक्षुइन्द्रिय द्वारा रूपी पदार्थ को देखने में प्रकाश भी निमित्तरूप होता है<br><sup>५</sup>प्रादुर्भाव को प्राप्त = प्रगट उत्पन्न</span></font></td>
    <td id=gatha060-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब, पुन: अन्य विधि से प्रत्यक्ष- परोक्ष का लक्षण कहते हैं -</p><br><p><b>[जं परदो विण्णाणं तं तु परोक्ख त्ति भणिदं]</b> - जो पर से ज्ञान होता है वह परोक्ष कहा गया है । किन विषयों सम्बन्धी ज्ञान को परोक्ष कहा गया है? <b>[अट्ठेसु]</b> –ज्ञेय पदार्थों सम्बन्धी पर से होनेवाले ज्ञान को परोक्ष कहा गया है । <b>[जदि केवलेण णादं हवदि हि]</b> - यदि केवल - बिना किसी की सहायता के स्पष्टरूप से ज्ञात होता है । किस कर्ता द्वारा ज्ञात होता है? जीव द्वारा ज्ञात होता है । तो <b>[पच्चक्खं]</b> - प्रत्यक्ष है ।</p><br><p>यहाँ विस्तार करते हैं – इन्द्रिय, मन, परोपदेश, प्रकाश आदि बाह्य कारणभूत और इसीप्रकार ज्ञानावरणीयकर्म के क्षयोपशम से उत्पन्न पदार्थों को ग्रहण करने की शक्तिरूप उपलब्धि – लब्धि से और अन्तरंग कारणभूत पदार्थ-ज्ञान के अवधारणरूप संस्कार से जो ज्ञान उत्पन्न होता है, वह पराधीन होने से परोक्ष कहा गया है । और यदि पूर्वोक्त सर्व परद्रव्यों से निरपेक्ष मात्र शुद्ध-बुद्ध एक स्वभावी परमात्मा से उत्पन्न होता है, तो वह ज्ञान अक्ष नामक आत्मा को लेकर (<font color=DarkSlateGray>आत्मा के आश्रय से</font>) उत्पन्न होने से प्रत्यक्ष है - यह गाथा का अभिप्राय है |</p><br><p>इसप्रकार हेयभूत इन्द्रिय-ज्ञान के कथन की मुख्यता से चार गाथाओं में निबद्ध तीसरा स्थल पूर्ण हुआ ।</p></font></td>
      </tbody></table></div>
</body>
</html>
