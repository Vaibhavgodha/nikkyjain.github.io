<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='012.html'><img src='../../../../../images/common/prev.jpg' id=next height=50 width=50/></a>
      <a href='014.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿ शुद्धोपयोग के फल की आत्मा के प्रोत्साहन के लिये प्रशंसा करते हैं</font></div>
    <h3 class=mainTitle align=center><font color=maroon> ﻿अइसयमादसमुत्थं विसयातीदं अणोवममणंतं<br>अव्वुच्छिण्णं च सुहं सुद्धवओगप्पसिद्धाणं ॥१३॥<br> </font></h3>
  <div class=bottomContainer id=bottomTxt16 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[शुद्धोपयोगप्रसिद्धानां]</b> शुद्धोपयोग से <sup>*</sup>निष्पन्न हुए आत्माओं को (<font color=DarkSlateGray>केवली और सिद्धों का</font>) <b>[सुखं]</b> सुख <b>[अतिशयं]</b> अतिशय <b>[आत्मसमुत्थं]</b> आत्मोत्पन्न <b>[विषयातीतं]</b> विषयातीत (<font color=DarkSlateGray>अतीन्द्रिय</font>) <b>[अनौपम्यं]</b> अनुपम <b>[अनन्तं]</b> अनन्त (<font color=DarkSlateGray>अविनाशी</font>) <b>[अव्युच्छिन्नं च]</b> और अविच्छिन्न (<font color=DarkSlateGray>अटूट</font>) है ॥१३॥<br><br><span class=shortFont><sup>*</sup>निष्पन्न होना = उत्पन्न होना; फलरूप होना; सिद्ध होना । (<font color=DarkSlateGray>शुद्धोपयोग से निष्पन्न हुए अर्थात् (<font color=DarkSlateGray>शुद्धोपयोग कारण से कार्यरूप हुए</font>)</span><br></div>
    <div class=tikaTopContainer><b><br> टीका : 
    <span id=teeka0 class=gatha013 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha013 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha013-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿एवमयमपास्तसमस्तशुभाशुभोपयोगवृत्ति: शुद्धोपयोगवृत्तिमात्मसात्कुर्वाण: शुद्धोपयोगाधिकारमारभते । तत्र शुद्धोपयोगफलमात्मन: प्रोत्साहनार्थमभिष्टौति -<br>आसंसारापूर्वपरमाद्भुताह्लादरूपत्वादात्मानमेवाश्रित्य प्रवृत्तत्वात्पराश्रयनिरपेक्षत्वाद-त्यन्तविलक्षणत्वात्समस्तायतिनिरपायित्वान्नैरन्तर्यप्रवर्तमानत्वाच्चातिशयवदात्मसमुत्थं विषयातीतमनौपम्यमनन्तमव्युच्छिन्नं च शुद्धोपयोगनिष्पन्नानां सुखमतस्तत्सर्वथा प्रार्थनीयम्‌ ॥१३॥</font></span><br></font></b><br><br><font color=darkBlue><p>﻿<ol><li>अनादि संसार से जो पहले कभी अनुभव में नहीं आया ऐसे अपूर्व, परम अद्भुत आह्लादरूप होने से <b>'अतिशय'</b>, <li>आत्मा का ही आश्रय लेकर (<font color=DarkSlateGray>स्वाश्रित</font>) प्रवर्तमान होने से <b>'आत्मोत्पन्न'</b>, <li>पराश्रय से निरपेक्ष होने से (<font color=DarkSlateGray>स्पर्श, रस, गंध, वर्ण और शब्द के तथा संकल्प-विकल्प के आश्रय की अपेक्षा से रहित होने से</font>) <b>'विषयातीत'</b>, <li>अत्यन्त विलक्षण होने से (<font color=DarkSlateGray>अन्य सुखों से सर्वथा भिन्न लक्षण वाला होने से</font>) <b>'अनुपम'</b>, <li>समस्त आगामी काल में कभी भी नाश को प्राप्त न होने से <b>'अनन्त'</b> और <li>बिना ही अन्तर के प्रवर्तमान होने से <b>'अविच्छिन्न'</b></ol>सुख शुद्धोपयोग से निष्पन्न हुए आत्माओं के होता है, इसलिये वह (<font color=DarkSlateGray>सुख</font>) सर्वथा प्रार्थनीय (<font color=DarkSlateGray>वांछनीय</font>) है ॥१३॥</p></font></td>
    <td id=gatha013-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<ul><li><b>[अइसयं]</b> अनादि संसार से देवेन्द्र आदि सम्बन्धी सुख से भी अपूर्व परम आह्लादमय होने से अतिशय स्वरूप है; <li><b>[आदसमुत्थं]</b> रागादि विकल्प रहित निज शुद्धात्मा के आश्रय से उत्पन्न होने के कारण आत्मोत्पन्न है <li><b>[विसयातीदं]</b> निर्विषय परमात्म-तत्त्व से विरुद्ध पाँच इन्द्रियों के विषयों से रहित होने के कारण विषयातीत है; <li><b>[अणोवमं]</b> निरुपम परमानन्द रूप एक लक्षण मय होने से उपमा रहित होने के कारण अनुपम है, <li><b>[अणंतं]</b> अनन्त भविष्यकाल में नष्ट नहीं होने से अथवा असीम होने से अनन्त है, <li><b>[अवुच्छिण्णं च]</b> और असातावेदनीय कर्म के उदय का अभाव हो जाने से हमेशा रहने के कारण विच्छेद रहित अव्याबाध है, </ul><b>[सुहं]</b> इसप्रकार कहे हुये विशेषण सम्पन्न सुख होता है । ऐसा सुख किन्हें होता है? <b>[सुद्धवओवप्पसिद्धाणं]</b> वीतराग परम सामायिक शब्द से कहने योग्य शुद्धोपयोग से प्रसिद्ध उत्पन्न हुए जो अरहंत और सिद्ध हैं उन्हें होता है । </p><br><p>यहाँ यही सुख उपादेय रूप से निरन्तर भावना करने योग्य है - यह भाव है ।</p></font></td>
      </tbody></table></div>
</body>
</html>
