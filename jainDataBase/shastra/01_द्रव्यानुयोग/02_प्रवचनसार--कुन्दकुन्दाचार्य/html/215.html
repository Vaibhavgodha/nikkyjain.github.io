<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='214.html'><img src='../../../../../images/common/prev.jpg' id=next height=50 width=50/></a>
      <a href='216.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब श्रमण होने की इच्छा करते हुए पहले क्षमा भाव करते हैं -</font></div>
    <h3 class=mainTitle align=center><font color=maroon> ﻿एवं पणमिय सिद्धे जिणवरवसहे पुणो पुणो समणे (२०१)<br>पडिवज्जदु सामण्णं जदि इच्छदि दुक्खपरिमोक्खं ॥२१५॥<br> </font></h3>
  <div class=bottomContainer id=bottomTxt213 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यदि दु:खपरिमोक्षम् इच्छति]</b> यदि दुःखों से परिमुक्त होने की  (<font color=DarkSlateGray>छुटकारा पाने की</font>) इच्छा हो तो, <b>[एवं]</b> पूर्वोक्त पकारसे (<font color=DarkSlateGray>ज्ञानतत्त्व-प्रज्ञापनकी प्रथम तीन गाथाओंके अनुसार</font>) <b>[पुन: पुन:]</b> बारंबार <b>[सिद्धान्]</b> सिद्धोंको, <b>[जिनवरवृषभान्]</b> जिनवरवृषभों को (<font color=DarkSlateGray>अर्हन्तों को</font>) तथा <b>[श्रमणान्]</b> श्रमणों को <b>[प्रणम्य]</b> प्रणाम करके, <b>[श्रामण्य प्रतिपद्यताम्]</b> (<font color=DarkSlateGray>जीव</font>) श्रामण्य को अंगीकार करो ॥२०१॥<br></div>
    <div class=tikaTopContainer><b><br> टीका : 
    <span id=teeka0 class=gatha215 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha215 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha215-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿यथा ममात्मना दु:खमोक्षार्थिना -<br>किच्चा अरहंताणं सिद्धाणं तह णमो गणहराणं ।<br>अज्झावयवग्गाणं   साहूणं   चेव   सव्वेसिं ॥४ ॥<br>तेसिं  विसुद्धदंसणणाणपहाणासमं   समासेज्ज ।<br>उवसंपयामि  सम्मं  जत्ते  णिव्वाणसंपत्ती ॥५॥१<br>इति अर्हत्सिद्धाचार्योपाध्यायसाधूनां प्रणतिवन्दनात्मकनमस्कारपुर:सरं विशुद्धदर्शन-ज्ञानप्रधानं साम्यनाम श्रामण्यमवान्तरग्रन्थसंदर्भोभयसंभावितसौस्थित्यं स्वयं प्रतिपन्नं, परेषामात्मापि यदि दु:खमोक्षार्थी तथा तत्प्रतिपद्यताम्‌ ।<br>यथानुभूतस्य तत्प्रत्तिपत्तिवर्त्मन: प्रणेतारो वयमिमे तिष्ठाम इति ॥२०१॥</font></span><br></font></b><br><br><font color=darkBlue><p>﻿अब दूसरों को चरणानुयोग की सूचक चूलिका है ।</p><br><p>ज्ञान-ज्ञेय को जानकर धर चारित्र महान ।</p><br><p>शिवमग की परिपूर्णता पावैं श्रद्धावान ॥</p><br><p>(<font color=DarkSlateGray>उसमें, प्रथम श्री अमृतचन्द्राचार्य-देव श्‍लोक के द्वारा अब इस आगामी गाथा की उत्थानिका करते हैं ।</font>)</p><br><p>द्रव्यस्य सिद्धौ चरणस्य सिद्धि: द्रव्यस्य सिद्धिश्चरणस्य सिद्धौ ।</p><br><p>बुद्‌ध्वेति कर्माविरता: परेऽपि द्रव्याविरुद्धं चरणं चरंतु ॥१३॥</p><br><p>द्रव्यसिद्धि से चरण अर चरण सिद्धि से द्रव्य ।</p><br><p>यह लखकर सब आचरो द्रव्यों से अविरुद्ध ॥१३॥</p><br><p><b>अर्थ :</b> द्रव्य की सिद्धि में चरण की सिद्धि है, और चरण की सिद्धि में द्रव्य की सिद्धि है,—यह जानकर, कर्मों से (<font color=DarkSlateGray>शुभाशुभ भावों से</font>) अविरत दूसरे भी, द्रव्य से अविरुद्ध चरण (<font color=DarkSlateGray>चारित्र</font>) का आचरण करो ।</p><br><p>इस प्रकार (<font color=DarkSlateGray>श्रीमद् भगवत्कृन्दकुन्दाचार्यदेव इस आगामी गाथा के द्वारा</font>) दूसरों को चरण (<font color=DarkSlateGray>चारित्र</font>) के आचरण करने में युक्त करते (<font color=DarkSlateGray>जोड़ते</font>) हैं ।</p><br><p>अब गाथा के प्रारंभ करने से पूर्व उसकी संधि के लिये श्री अमृतचन्द्राचार्यदेव ने पंच परमेष्ठी को नमस्कार करने के लिये निम्न प्रकार से ज्ञानतत्त्व-प्रज्ञापन अधिकार की प्रथम तीन गाथायें लिखी हैं:—</p><br><p>'एस सुरासुरमणुसिंदवंदिदंधोदघाइकम्ममलं ।</p><br><p>पणमामि वड्ढमाणं तित्थंधम्मस्स कत्तारं ॥</p><br><p>सेसे पुण तित्थयरे ससव्‍वसिद्धे विसुद्धसब्भावे ।</p><br><p>समणे य णाणदंसणचरित्ततववीरियायारे ॥</p><br><p>ते ते सव्‍वे समगं समगं पत्तेगमेव पत्तेगं ।</p><br><p>वंदामि य वदृंते अरहंते माणुसे खेत्ते ॥'</p><br><p>(<font color=DarkSlateGray>अब, इस अधिकार की गाथा प्रारंभ करते हैं : </font>)</p><br><p>जैसे दुःखों से मुक्त होने के अर्थी मेरे आत्माने - </p><br><p>''किच्‍चा अरहंताणं सिद्धाणं तह णमो गणहराणं । अज्‍झावयवग्गाणं साहूणं चेव सव्‍वेसिं ॥ </p><br><p>तेसिं विसुद्धदंसणणाणपहाणासमं समासेज्‍ज । उवसंपयामि सम्मं जत्तो णिव्‍वाणसंपत्ती ॥''</p><br><p>इस प्रकार अर्हन्तों, सिद्धों, आचार्यों, उपाध्यायों तथा साधुओं को प्रणाम--वंदनात्मक नमस्कार पूर्वक विशुद्ध दर्शन-ज्ञान-प्रधान साम्य नामक श्रामण्य को--जिसका इस ग्रंथ में कहे हुए (<font color=DarkSlateGray>ज्ञानतत्त्व—प्रज्ञापन और ज्ञेयतत्त्वप्रज्ञापन नामक</font>) दो अधिकारों की रचना द्वारा सुस्थितपन हुआ है उसे--स्वयं अंगीकार किया, उसी प्रकार दूसरों का आत्मा भी, यदि दु:खों से मुक्त होने का अर्थी (<font color=DarkSlateGray>इच्छुक</font>) हो तो, उसे अंगीकार करे । उस (<font color=DarkSlateGray>श्रामण्य</font>) को अंगीकार करने का जो यथानुभूत मार्ग है उसके प्रणेता हम यह खड़े हुये हैं ॥२०१॥</p></font></td>
    <td id=gatha215-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[पडिवज्जदु]</b>स्वीकार करें - ग्रहण करें । किसे ग्रहण करें । <b>[सामण्णं]</b> श्रामण्य- चारित्र को ग्रहण करें । यदि क्या चाहते हैं तो ग्रहण करें । <b>[इच्छदि जदिदुक्खपरिमोक्खं]</b> यदि दुःख से पूर्ण मुक्ति चाहते हैं तो उसे स्वीकार करें । स्वीकार करने रूप कर्ता वह कौन है? दूसरों के आत्मा उसे स्वीकार करें । वे उसे कैसे स्वीकार करें? <b>[एवं ]</b> इसप्रकार पहले कहे गये अनुसार <b>['एस सुरासुरमणुसिंद']</b> इत्यादि पाँच गाथाओं द्वारा पंच परमेष्ठियों को नमस्कार कर, दुख से छूटने के इच्छुक मैने स्वयं अथवा पहले कहे गये अन्य भव्यों ने, जैसे उस चारित्र को स्वीकार किया है, वैसा स्वीकार करें । वे पहले क्या करके उसे स्वीकार करें? <b>[पणमिय]</b> वे प्रणाम कर उसे स्वीकार करें । किन्हें प्रणाम कर उसे स्वीकार करें? <b>[सिद्धे]</b> अञ्जन पादुका आदि की सिद्धि से विलक्षण अपने आत्मा की पूर्ण उपलब्धि रूप सिद्धि से सहित सिद्धों को, <b>[जिणवरवसहे ]</b> सासादन गुणस्थान से प्रारम्भकर क्षीणकषाय गुणस्थान पर्यन्त (<font color=DarkSlateGray>के जीव</font>) एकदेश जिन कहलाते हैं और शेष अनागार केवली जिनवर कहलाते हैं तथा तीर्थंकर परमदेव जिनवरवृषभ हैं, उन जिनवरवृषभों को प्रणाम कर । मात्र सिद्धों और जिनवरवृषभों को ही प्रणाम कर नहीं, अपितु <b>[पुणो पुणो समणे]</b> चैतन्य चमत्कार मात्र अपने आत्मा सम्बन्धी सम्यक् श्रद्धान, ज्ञान और अनुष्ठान रूप निश्चय रत्नत्रय स्वरूप आचरण के प्रतिपादन में और साधने में प्रयत्नशील श्रमण शब्द से वाव्य आचार्य-उपाध्याय और साधुओं को बारम्बार प्रणाम कर स्वीकार करें ।</p><br><p>विशेष यह है कि पहले ग्रंथ प्रारंभ करते समय 'साम्य का आश्रय लेता हूं - इसप्रकार शिवकुमार महाराज प्रतिज्ञा करते हैं' एसा कहा था और अब मेरी आत्मा चारित्र को प्राप्त करती है (<font color=DarkSlateGray>एसा कहा</font>); वह पहले और अभी के कथन में विरोध है । आचार्य उसका निराकरण करते हुए कहते हैं - ग्रन्थ प्रारम्भ करने के पहले से ही दीक्षा ग्रहण करनेवाले जीव की अपेक्षा, मैं साम्य का आश्रय हूँ - ऐसा कहा था; किंतु यहाँ ग्रन्थ करने के माध्यम से (<font color=DarkSlateGray>चारित्र रूप</font>) भावना परिणत किसी भी आत्मा को दिखाते है अर्थात किसी भी शिवकुमार महाराज को अथवा दूसरे किसी भी भव्य जीव को चारित्र स्वीकार करते हुये दिखाते हैं । इसकारण इस ग्रन्थ में पुरुष का नियम नहीं है, काल का नियम नहीं है - ऐसा अभिप्राय है ।</p></font></td>
      </tbody></table></div>
</body>
</html>
