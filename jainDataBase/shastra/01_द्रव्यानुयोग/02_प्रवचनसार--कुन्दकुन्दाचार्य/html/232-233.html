<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='231.html'><img src='../../../../../images/common/prev.jpg' id=next height=50 width=50/></a>
      <a href='234.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब उसी अर्थ को दृष्टान्त और दार्ष्टान्त द्वारा दृढ़ करते हैं -</font></div>
    <h3 class=mainTitle align=center><font color=maroon> उच्चालियम्हि पाए इरियासमिदस्स णिग्गमत्थाए<br>आबाधेज्ज कुलिंगं मरिज्ज तं जोगमासेज्ज ॥२३२॥<br>ण हि तस्स तण्णिमित्तो बंधो सुहुमो य देसिदो समये <br>मुच्छा परिग्गहो च्चिय अजझप्पपमाणदो दिट्ठो ॥२३३॥<br> </font></h3>
  <div class=bottomContainer id=bottomTxt227 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿ईर्या समिति से चलते हुये मुनिराज के, कहीं जाने के लिये उठाये हुये पैर के निमित्त से, किसी छोटे-प्राणी को बाधा पहुँचने या उसके मर जाने पर भी, उन मुनिराज के उस हिंसा के निमित्त से किंचित् मात्र भी बन्ध, आगम में नहीं कहा है । अध्यात्म-प्रमाण से मूर्च्छा को ही परिग्रह कहे गये के समान ।<br></div>
    <div class=tikaTopContainer><b><br> टीका : 
    <span id=teeka0 class=gatha232-233 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha232-233-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿<b>[उच्चालियम्हि पाए]</b> पैर उठाये जाने पर । किसके पैर उठाये जाने पर <b>[इरियासमिदस्स]</b> ईर्या समिति सहित मुनिराज के पैर उठाये जाने पर । उनके कहाँ पैर उठाये जाने पर ?  <b>[णिग्गमत्थाए]</b> विवक्षित स्थान से जाते समय पैर उठाये जाने पर । <b>[आबाधेज्ज]</b> बाधित या पीड़ित हो । वह कौन पीड़ित हो ? <b>[कुलिंगं]</b> सूक्ष्म जन्तु बाधित हो । मात्र बाधित ही न हो, <b>[मरिज्ज]</b> यदि मर भी जाये । क्या करके (<font color=DarkSlateGray>कैसे</font>) मर जाये ? <b>[तं जोगमासेज्ज]</b> उस पहले कहे गये पैर के योग को-पैर के दबाव को पाकर, यदि मर भी जाये । <b>[ण हि तस्स तण्णिमित्तो बंधो सुहुमो य देसदो समये]</b> तो भी उन्हें उस कारण लेशमात्र भी बन्ध आगम में नहीं कहा है, उन मुनिराज के उस कारण-सूक्ष्म जन्तु के घात के कारण, सूक्ष्म भी-थोड़ा भी बन्ध समय-परमागम में नहीं देखा गया है । </p><br><p>(<font color=DarkSlateGray>इसके लिये</font>) उदाहरण कहते हैं- मुच्छा परिग्गहो च्चिय- मूर्च्छा ही परिग्रह है, <b>[अज्झप्पपमाणदो दिट्ठो]</b> ऐसा अध्यात्म-प्रमाण से देखा गया है । यहाँ अर्थ यह है- 'मूर्च्छा (<font color=DarkSlateGray>ममत्व परिणाम</font>) परिग्रह है- इस सूत्र में, जैसे अध्यात्म की दृष्टि से, मूर्च्छा रूप रागादि परिणामों के अनुसार परिग्रह होता है, बाह्य परिग्रह के अनुसार नही; उसी प्रकार यहाँ सूक्ष्म जन्तु के घात हो जाने पर भी, जितने अंश में आत्मलीनतामय परिणाम से चलनरूप रागादि परिणति लक्षण भावहिंसा है, उतने अंश में बंध है, पैरों के संघट्टन (<font color=DarkSlateGray>रगड़ आदि</font>) मात्र से बन्ध नहीं है । उन मुनिराज के रागादि परिणति लक्षण भाव हिंसा नहीं है, उस कारण बंध भी नहीं है ।</p></font></td>
      </tbody></table></div>
</body>
</html>
