<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='270.html'><img src='../../../../../images/common/prev.jpg' id=next height=50 width=50/></a>
      <a href='272.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब आगमज्ञान, तत्त्वार्थश्रद्धान, संयतत्व की युगपतता का अभाव होने पर मोक्ष नहीं है, ऐसी व्यवस्था बताते हैं -</font></div>
    <h3 class=mainTitle align=center><font color=maroon> ﻿ण हि आगमेण सिज्झदि सद्दहणं जदि वि णत्थि अत्थेसु (२३७)<br>सद्दहमाणो अत्थे असंजदो वा ण णिव्वादि ॥२७१॥<br> </font></h3>
  <div class=bottomContainer id=bottomTxt262 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[आगमेन]</b> आगम से, <b>[यदि अपि]</b> यदि <b>[अर्थेषु श्रद्धानं नास्ति]</b> पदार्थों का श्रद्धान न हो तो, <b>[न हि सिद्धति]</b> सिद्धि (<font color=DarkSlateGray>मुक्ति</font>) नहीं होती; <b>[अर्थान् श्रद्धधानः]</b> पदार्थों का श्रद्धान करने वाला भी <b>[असंयत: वा]</b> यदि असंयत हो तो <b>[न निर्वाति]</b> निर्वाण को प्राप्त नहीं होता । <br></div>
    <div class=tikaTopContainer><b><br> टीका : 
    <span id=teeka0 class=gatha271 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha271 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha271-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथागमज्ञानतत्त्वार्थश्रद्धानसंयतत्वानामयौगपद्यस्य मोक्षमार्गत्वं विघटयति -<br><br>श्रद्धानशून्येनागमजनितेन ज्ञानेन, तदविनाभाविना श्रद्धानेन च संयमशून्येन, न तावत्सिद्धय्यति ।<br>तथाहि - आगमबलेन सकलपदार्थान्‌ विस्पष्टं तर्कयन्नपि, यदि सकलपदार्थज्ञेयाकार-करम्बितविशदैकज्ञानाकारमात्मानं न तथा प्रत्येति, तदा यथोदितात्मन: श्रद्धानशून्यतया यथोदितमात्मानमननुभवन्‌ कथं नाम ज्ञेयनिमग्नो ज्ञानविमूढो ज्ञानी स्यात्‌ । अज्ञानिनश्च ज्ञेय-द्योतको भवन्नप्यागम: किं कुर्यात्‌ । तत: श्रद्धानशून्यादागमान्नास्ति सिद्धि: ।<br><br>किंच - सकलपदार्थज्ञेयाकारकरम्बितविशदैकज्ञानाकारमात्मानं श्रद्दधानोऽप्यनुभवन्नपि, यदि स्वस्मिन्नेव संयम्य न वर्तयति तदानादिमोहरागद्वेषवासनोपजनितपरद्रव्यचङ्‌क्रमणस्वै- रिण्याश्चिद्‌वृत्ते: स्वस्मिन्नेव स्थानान्निवसिननि:कम्पैकतत्त्वमूर्च्छितचिद्‌वृत्त्यभावात्कथं नाम संयत: स्यात्‌ । असंयतस्य च यथोदितात्मतत्त्वप्रतीतिरूपं श्रद्धानं यथोदितात्मतत्त्वानुभूतिरूपं ज्ञानं वा किं कुर्यात्‌ । तत: संयमशून्यात्‌ श्रद्धानात्‌ ज्ञानाद्वा नास्ति सिद्धि: ।<br>अत आगमज्ञानतत्त्वार्थश्रद्धानसंयतत्वानामयौगपद्यस्य मोक्षमार्गत्वं विघटेतैव ॥२३७॥</font></span><br></font></b><br><br><font color=darkBlue><p>﻿आगमजनित ज्ञान से, यदि वह श्रद्धान शून्य हो तो सिद्धि नहीं होती; तथा उसके (<font color=DarkSlateGray>आगमज्ञान के</font>) बिना जो नहीं होता ऐसे श्रद्धान से भी यदि वह (<font color=DarkSlateGray>श्रद्धान</font>) संयमशून्य हो तो सिद्धि नहीं होती । यथा:—</p><br><p>आगमबल से सकल पदार्थों की विस्पष्ट तर्कणा करता हुआ भी यदि जीव सकल पदार्थों के ज्ञेयाकारों के साथ मिलित होने वाला विशद एक ज्ञान जिसका आकार है ऐसे आत्मा को उस प्रकार से प्रतीत नहीं करता तो यथोक्त आत्मा के श्रद्धान से शून्य होने के कारण जो यथोक्त आत्मा का अनुभव नहीं करता ऐसा वह ज्ञेयनिमग्न ज्ञानविमूढ़ जीव कैसे ज्ञानी होगा? (<font color=DarkSlateGray>नहीं होगा, वह अज्ञानी ही होगा ।</font>) और अज्ञानी को ज्ञेयद्योतक होने पर भी, आगम क्या करेगा? (<font color=DarkSlateGray>आगम ज्ञेयों का प्रकाशक होने पर भी वह अज्ञानी के लिये क्या कर सकता है?</font>) इसलिये श्रद्धानशून्य आगम से सिद्धि नहीं होती ।</p><br><p>और, सकल पदार्थों के ज्ञेयाकारों के साथ मिलित होता हुआ विशद एक ज्ञान जिसका आकार है ऐसे आत्मा का श्रद्धान करता हुआ भी, अनुभव करता हुआ भी यदि जीव अपने में ही संयमित होकर नहीं रहता, तो अनादि मोहरागद्वेष की वासना से जनित जो परद्रव्य में भ्रमण उसके कारण जो स्वैरिणी (<font color=DarkSlateGray>स्वच्छाचारिणी, व्यभिचारिणी</font>) है ऐसी चिद्‌वृत्ति (<font color=DarkSlateGray>चैतन्य की परिणति</font>) अपने में ही रहने से, वासनारहित निष्कंप एक तत्त्व में लीन चिद्‌वृत्ति का अभाव होने से, वह कैसे संयत होगा? (<font color=DarkSlateGray>नहीं होगा, असंयत ही होगा</font>) और असंयत को, यथोक्त आत्मतत्त्व की प्रतीतिरूप श्रद्धान या यथोक्त आत्मतत्त्व की अनुभूतिरूप ज्ञान क्या करेगा? इसलिये संयमशून्य श्रद्धान से या ज्ञान से सिद्धि नहीं होती ।</p><br><p>     इससे आगमज्ञान-तत्त्वार्थश्रद्धान-संयतत्त्व के अयुगपत्‌पना को मोक्षमार्गपने घटित नहीं होता ॥२३७॥</p></font></td>
    <td id=gatha271-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[ण हि आगमेण सिच्झदि]</b> आगम से उत्पन्न परमात्मज्ञान द्वारा सिद्धि नहीं होती है, <b>[सद्दहणं जदि वि णत्थि अत्थेसु]</b> यदि परमात्मा आदि पदार्थों में-पदार्थों सम्बन्धी श्रद्धान नहीं है (<font color=DarkSlateGray>तो</font>), <b>[सद्दहमाणो अत्थे]</b> अथवा ज्ञानानन्द एक स्वभावी अपने परमात्मा आदि पदार्थों का श्रद्धान है, <b>[असंजदो वा ण णिव्वादि]</b> तो भी विषय-कषाय के आधीन होने से असंयत निर्वाण को प्राप्त नहीं करता है ।  </p><br><p>वह इसप्रकार- जैसे दीपक सहित पुरुष का कूप (<font color=DarkSlateGray>कुआँ</font>) में गिरने के प्रसंग में, कुएं में गिरने से बचना मेरे लिए हितकर है- यदि ऐसा निश्चयरूप श्रद्धान नहीं है तो, उसका दीपक क्या कर सकता है? कुछ भी नहीं । उसीप्रकार जीव के भी परमागम के आधार से सम्पूर्ण पदार्थों के ज्ञेयाकारो के साथ मिश्रित-चित्र-विचित्र स्पष्ट एक ज्ञानरूप अपने आत्मा को जानता हुआ भी, मेरा आत्मा ही मुझे उपादेय है- इसप्रकार यदि निश्चयरूप श्रद्धान नहीं है, तो उसका दीपक के स्थानीय आगम क्या कर सकता है? कुछ भी नहीं ।  </p><br><p>अथवा जैसे वही दीपक सहित पुरुष, अपने पौरुष के बल से-पुरुषार्थ से यदि कूप में गिरने से निवृत्त नहीं होता चेतता नहीं है तो उसका श्रद्धान, दीपक अथवा नेत्र क्या कर सकते हैं? कुछ भी नहीं । उसीप्रकार श्रद्धान-ज्ञान सहित यह जीव भी, यदि पौरुष के स्थानीय चारित्र--स्वरूप-स्थिरता के बल से, रागादि विकल्परूप असंयम से निवृत्त नहीं होता-हटता नहीं है तो उसका श्रद्धान अथवा ज्ञान क्या करे ? कुछ भी नहीं । </p><br><p>इससे यह सिद्ध हुआ कि परमागम के ज्ञान, तत्त्वार्थश्रद्धान और संयतत्व में से, दो या एक से मोक्ष नहीं होता, वरन्‌ तीनों की एकता से मोक्ष होता है ॥२७१॥</p></font></td>
      </tbody></table></div>
</body>
</html>
