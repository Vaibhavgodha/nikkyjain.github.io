<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='121.html'><img src='../../../../../images/common/prev.jpg' id=next height=50 width=50/></a>
      <a href='123.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब (सर्व पर्यायों में द्रव्‍य अन्‍वय है अर्थात् वह का वही है, इसलिये उसके सत्‌-उत्‍पाद है — इसप्रकार) सत्-उत्‍पाद को अनन्‍यत्‍व के द्वारा नि‍श्‍चि‍त करते हैं</font></div>
    <h3 class=mainTitle align=center><font color=maroon> ﻿जीवो भवं भविस्सदि णरोऽमरो वा परो भवीय पुणो (११२)<br>किं दव्वत्तं पजहदि ण जहं अण्णो कहं होदि ॥१२२॥<br> </font></h3>
  <div class=bottomContainer id=bottomTxt124 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव परिणमित होता हुआ मनुष्य, देव अथवा अन्य (<font color=DarkSlateGray>तिर्यंच, नारकी, सिद्ध</font>) होगा । परन्तु मनुष्यादि होकर क्या वह द्रव्यत्व को छोड़ देता है ? (<font color=DarkSlateGray>यदि नहीं तो</font>) द्रव्यत्व को न छोड़ता हुआ वह अन्य कैसे हो सकता है? (<font color=DarkSlateGray>नहीं हो सकता है</font>) ।<br></div>
    <div class=tikaTopContainer><b><br> टीका : 
    <span id=teeka0 class=gatha122 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha122 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha122-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ सदुत्पादमनन्यत्वेन निश्चिनोति - <br><br>द्रव्यं हि तावद्‌द्रव्यत्वभूतामन्वयशक्तिं नित्यमप्यपरित्यजद्भवति सदेव । यस्तु  द्रव्यस्य पर्यायभूताया व्यतिरेकव्यक्ते: प्रादुर्भाव: तस्मिन्नपि द्रव्यत्वभूताया अन्वयशक्तेरप्रच्यवनात्‌ द्रव्यमनन्यदेव । ततोऽनन्यत्वेन निश्चीयते द्रव्यस्य सदुत्पाद: ।<br>तथाहि - जीवो द्रव्यं भवन्नारकतिर्यग्मनुष्यदेवसिद्धत्वानामन्यतमेन पर्यायेण द्रव्यस्य पर्यायदुर्ललितवृत्तित्वादवश्यमेव भविष्यति । स हि भूत्वा च तेन किं द्रव्यत्वभूतामन्वयशक्ति-मुज्झति, नोज्झति । यदि नोज्झति कथमन्यो नाम स्यात्‌, येन प्रकटितत्रिकोटिसत्तक: स एव न स्यात्‌ ॥११२॥</font></span><br></font></b><br><br><font color=darkBlue><p>﻿प्रथम तो द्रव्य द्रव्यत्वभूत अन्वयशक्ति को कभी भी न छोड़ता हुआ सत् (<font color=DarkSlateGray>विद्यमान</font>) ही है । और द्रव्य के जो पर्यायभूत व्यतिरेकव्यक्ति का उत्पाद होता है उसमें भी द्रव्यत्वभूत अन्वयशक्ति का अष्णुतपना होने से द्रव्य अनन्य ही है, (<font color=DarkSlateGray>अर्थात् उस उत्पाद में भी अन्वयशक्ति तो अपतित- अविनष्ट-निश्‍चल होने से द्रव्य वह का वही है, अन्य नहीं ।</font>) इसलिये अनन्यपने के द्वारा द्रव्य का सत्-उत्पाद निश्‍चित होता है, (<font color=DarkSlateGray>अर्थात् उपरोक्त कथनानुसार द्रव्य का द्रव्यापेक्षा से अनन्यपना होने से, उसके सत्-उत्पाद है,—ऐसा अनन्यपने द्वारा सिद्ध होता है ।</font>) </p><br><p>इसी बात को (<font color=DarkSlateGray>उदाहरण से</font>) स्पष्ट किया जाता है :—</p><br><p>जीव द्रव्य होने से और द्रव्य पर्यायों में वर्तने से जीव नारकत्व, तिर्यंचत्व, मनुष्यत्व, देवत्व और सिद्धत्व में से किसी एक पर्याय में अवश्यमेव (<font color=DarkSlateGray>परिणमित</font>) होगा । परन्तु वह जीव उस पर्यायरूप होकर क्या द्रव्यत्वभूत अन्वयशक्ति को छोड़ता है ? नहीं छोड़ता । यदि नहीं छोड़ता तो वह अन्‍य कैसे हो सकता है कि जिससे त्रिकोटि सत्ता (<font color=DarkSlateGray>तीन प्रकार की सत्ता, त्रैकालिक अस्तित्‍व</font>) जिसके प्रगट है ऐसा वह (<font color=DarkSlateGray>जीव</font>), वही न हो? अर्थात् तीनों काल में विद्यमान वह जीव अन्‍य नहीं, वह का वही है।</font>) ॥११२॥</p></font></td>
    <td id=gatha122-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जीवो]</b> जीवरूपी कर्ता (<font color=DarkSlateGray>कर्ताकारक में प्रयुक्त जीव</font>) <b>[भवं]</b> परिणमित होता हुआ <b>[भविस्सदि]</b> होगा । परिणमित होता हुआ जीव क्या-क्या होगा? विकार रहित शुद्धोपयोग से विलक्षण शुभाशुभ उपयोगरूप से परिणमन कर <b>[णरोsमरो वा परो]</b> मनुष्य, देव और अन्य तिर्यंच, नारकी रूप अथवा पूर्ण विकार रहित शुद्धोपयोग से सिद्ध होगा । <b>[भवीय पुणो]</b> इसप्रकार पहले कहे हुये मनुष्यादि रूप होकर भी ।</p><br><p>अथवा दूसरा व्याख्यान - होता हुआ- वर्तमानकाल की अपेक्षा से, होगा- भविष्यकाल की अपेक्षा से, और होकर- भूतकाल की अपेक्षा से- इसप्रकार तीनों कालों में (<font color=DarkSlateGray>इनरूप</font>) होकर भी <b>[किं दव्वत्तं पजहदि]</b> क्या द्रव्यता छोडता है? <b>[ण चयदि]</b> द्रव्यार्थिकनय से द्रव्यता को नही छोड़ता है, द्रव्य से भिन्न नहीं है । <b>[अण्णो कहं हवदि]</b> - (<font color=DarkSlateGray>तब वह जीवद्रव्य से</font>) भिन्न कैसे है? (<font color=DarkSlateGray>नही है</font>) वरन् अन्वयशक्तिरूप से द्रव्य का सद्भाव निबद्ध उत्पाद-सदुत्पाद वही है; इसप्रकार उत्पाद द्रव्य से अभिन्न है - ऐसा भाव है ॥१२२॥</p></font></td>
      </tbody></table></div>
</body>
</html>
