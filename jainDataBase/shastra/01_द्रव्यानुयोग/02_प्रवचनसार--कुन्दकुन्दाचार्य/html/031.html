<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='030.html'><img src='../../../../../images/common/prev.jpg' id=next height=50 width=50/></a>
      <a href='032.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿उसी अर्थ को दृष्टान्त से दृढ़ करते हैं</font></div>
    <h3 class=mainTitle align=center><font color=maroon> ﻿रयणमिह इन्दणीलं दुद्धज्झसियं जहा सभासाए (३०)<br>अभिभूय तं पि दुद्धं वट्टदि तह णाणमट्ठेसु ॥३१॥<br> </font></h3>
  <div class=bottomContainer id=bottomTxt33 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यथा]</b> जैसे <b>[इह]</b> इस जगत में <b>[दुग्धाध्युषितं]</b> दूध में पड़ा हुआ  <b>[इन्द्रनीलं रत्नं]</b> इन्द्रनील रत्न <b>[स्वभासा]</b> अपनी प्रभा के द्वारा <b>[तद् अपि दुग्धं]</b> उस दूध में <b>[अभिभूय]</b> व्यास होकर <b>[वर्तते]</b> वर्तता है, <b>[तथा]</b> उसीप्रकार <b>[ज्ञानं]</b> ज्ञान (<font color=DarkSlateGray>अर्थात् ज्ञातृद्रव्य</font>) <b>[अर्थेषु]</b> पदार्थों में व्यास होकर वर्तता है ॥३०॥<br></div>
    <div class=tikaTopContainer><b><br> टीका : 
    <span id=teeka0 class=gatha031 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha031 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha031-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथैवं ज्ञानमर्थेषु वर्तत इति संभावयति - <br><br>यथा किलेन्द्रनीलरत्नं दुग्धमधिवसत्स्वप्रभाभारेण तदभिभूय वर्तमानं दृष्टं, तथा संवेदन-मप्यात्मनोऽभिन्नत्वात्‌ कर्त्रंशेनात्मतामापन्नं करणांशेन ज्ञानतामापन्नेन कारणभूतानामर्थानां कार्यभूतान्‌ समस्तज्ञेयाकारनभिव्याप्य वर्तमानं, कार्यकारणत्वेनोपचर्य ज्ञानमर्थानभिभूय वर्तत इत्युच्यमानं न विप्रतिषिध्यते ॥३०॥</font></span><br></font></b><br><br><font color=darkBlue><p>﻿जैसे दूध में पड़ा हुआ इन्द्रनील रत्न अपने प्रभा-समूह से दूध में व्यास होकर वर्तता हुआ दिखाई देता है, उसी प्रकार <sup>१</sup>संवेदन (<font color=DarkSlateGray>ज्ञान</font>) भी आत्मा से अभिन्न होने से कर्ता-अंश से आत्मता को प्राप्त होता हुआ ज्ञान-रूप कारण-अंश के द्वारा <sup>२</sup>कारण-भूत पदार्थों के कार्य भूत समस्त ज्ञेयाकारो में व्याप्त होता हुआ वर्तता है, इसलिये कार्य में कारण का (<font color=DarkSlateGray>ज्ञेयाकारों में पदार्थों का</font>) उपचार करके यह कहने में विरोध नहीं आता कि 'ज्ञान पदार्थों में व्यास होकर वर्तता है ।'</p><br><span class=shortFont><sup>१</sup>प्रमाणदृष्टिसे संवेदन अर्थात् ज्ञान कहने पर अनन्त गुणपर्यायोंका पिंड समझमें आता है । उसमें यदि कर्ता, करण आदि अंश किये जायें तो कर्ता-अंश वह अखंड आत्मद्रव्य है और करण- अंश वह ज्ञानगुण है । <br><sup>२</sup>पदार्थ कारण हैं और उनके ज्ञेयाकार <b>[द्रव्य-गुण-पर्याय]</b> कार्य हैं ।</span></font></td>
    <td id=gatha031-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[रयणं]</b> - रत्न, <b>[इह]</b> - इस लोक में । इस लोक में किस नाम वाला रत्न? <b>[इंदणीलं]</b> - इन्द्रनील नामक रत्न । वह इन्द्रनील नामक रल किस विशेषता वाला है? <b>[दुद्धज्झसियं]</b> - दूध में पड़ा हुआ इन्द्रनील रत्न, <b>[जहा]</b> - जैसे <b>[सभासाए]</b> - अपनी प्रभा से <b>[अभीभूय]</b> - तिरस्कृत कर । इन्द्रनील रत्न अपनी प्रभा से किसे तिरस्कृत कर ? <b>[तं पि दुद्धं]</b> - वह रत्न अपनी प्रभा से उस पूर्वोक्त दूध को तिरस्कृत कर, <b>[वट्टदि]</b> - वर्तता है । इसप्रकार दृष्टान्त पूर्ण हुआ । <b>[तह णाणमत्त्थेसु]</b> - उसी प्रकार ज्ञान पदार्थों में वर्तता है ।</p><br><p>वह इसप्रकार- जैसे इन्द्रनील रत्नरूप कर्ता अपनी नील प्रभारूप साधन से दूध को नीला करके वर्तता है, उसी प्रकार निश्चय रत्नत्रय स्वरूप परमसामायिक संयम से उत्पन्न हुआ जो केवलज्ञान वह स्व-पर को जाननेरूप सामर्थ्य से सम्पूर्ण अज्ञान-रूपी अन्धकार को तिरस्कृत कर एक साथ ही सभी पदार्थों में ज्ञानाकार रूप से वर्तता है ।</p><br><p>यहाँ भाव यह है - कारणभूत सभी पदार्थों के कार्यभूत ज्ञानाकार उपचार से 'अर्थ' कहलाते हैं और उनमें ज्ञान वर्तता है; अत: अर्थों मे ज्ञान वर्तता है - इस कथन में भी व्यवहार से दोष नहीं है ।</p></font></td>
      </tbody></table></div>
</body>
</html>
