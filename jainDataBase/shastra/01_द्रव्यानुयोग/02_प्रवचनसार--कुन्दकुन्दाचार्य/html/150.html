<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='149.html'><img src='../../../../../images/common/prev.jpg' id=next height=50 width=50/></a>
      <a href='151.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब काल-पदार्थ के द्रव्य और पर्याय को बतलाते हैं</font></div>
    <h3 class=mainTitle align=center><font color=maroon> ﻿वदिवददो तं देसं तस्सम समओ तदो परो पुव्वो (१३९)<br>जो अत्थो सो कालो समओ उप्पण्णपद्धंसी ॥१५०॥<br> </font></h3>
  <div class=bottomContainer id=bottomTxt149 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[तं देश व्यतिपततः]</b> परमाणु एक आकाश-प्रदेश का (<font color=DarkSlateGray>मन्दगति से</font>) उल्लंघन करता है तब <b>[तत्सम:]</b> उसके बराबर जो काल (<font color=DarkSlateGray>लगता है</font>) वह <b>[समय:]</b> 'समय' है; <b>[तत्: पूर्व: पर:]</b> उस (<font color=DarkSlateGray>समय</font>) से पूर्व तथा पश्रात् ऐसा (<font color=DarkSlateGray>नित्य</font>) <b>[यः अर्थ:]</b> जो पदार्थ है <b>[सः काल:]</b> वह कालद्रव्य है; <b>[समय: उत्पन्नप्रध्वंसी]</b> समय उत्पन्न-ध्वंसी है ॥१३९॥<br></div>
    <div class=tikaTopContainer><b><br> टीका : 
    <span id=teeka0 class=gatha150 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha150 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha150-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ कालपदार्थस्य द्रव्यपर्यायौ प्रज्ञापयति -<br><br>यो हि येन प्रदेशमात्रेण कालपदार्थेनाकाशस्य प्रदेशोऽभिव्याप्तस्तं प्रदेशं मन्दगत्यातिक्रमत: परमाणोस्तत्प्रदेशमात्रातिक्रमणपरिमाणेन तेन समो य: कालपदार्थसूक्ष्मवृत्तिरूपसमय: स तस्य कालपदार्थस्य पर्यायस्तत: एवंविधात्पर्यायात्पूर्वोत्तरवृत्तिवृत्तत्वेन व्यञ्जितनित्यत्वे योऽर्थ: तत्तु द्रव्यम्‌ । एवमनुत्पन्नाविध्वस्तो द्रव्यसमय:, उत्पन्नप्रध्वंसी पर्यायसमय: ।<br>अनंश: समयोऽयमाकाशप्रदेशस्यानंशत्वान्यथानुपत्ते: । न चैकसमयेन परमाणोरा- लोकान्तगमनेऽपि समयस्य सांशत्वं, विशिष्टगतिपरिणामाद्विशिष्टावगाहपरिमाणवत्‌ ।<br>तथाहि - यथा विशिष्टावगाहपरिणामादेकपरमाणुपरिमाणोऽनन्तपरमाणुस्कन्ध: परमाणोरनंशत्वात्‌ पुनरप्यनन्तांशत्वं न साधयति ।<br>तथा विशिष्टगतिपरिणामादेककालाणुव्याप्तैकाकाशप्रदेशातिक्रमणपरिमाणावच्छिन्नैकसमयेनैकस्माल्लोकान्ताद्‌द्वितीयं लोकान्तमाक्रामत: परमाणोरसंख्येया: कालाणव: समय-स्यानंशत्वादसंख्येयांशत्वं न साधयन्ति ॥१३९॥</font></span><br></font></b><br><br><font color=darkBlue><p>﻿किसी प्रदेश-मात्र काल-पदार्थ के द्वारा आकाश का जो प्रदेश व्याप्य हो उस प्रदेश को जब परमाणु मन्द गति से अतिक्रम (<font color=DarkSlateGray>उल्लंघन</font>) करता है तब उस प्रदेशमात्र <sup>१</sup>अतिक्रमण के <sup>२</sup>परिमाण के बराबर जो काल-पदार्थ की सूक्ष्म-वृत्ति रूप 'समय' है वह, उस काल पदार्थ की पर्याय है; और ऐसी उस पर्याय से पूर्व की तथा बाद की <sup>३</sup>वृत्तिरूप से प्रवर्तमान होने से जिसका नित्यत्व प्रगट होता है ऐसा पदार्थ वह द्रव्य है । इस प्रकार द्रव्य-समय (<font color=DarkSlateGray>काल-द्रव्य</font>) अनुत्पन्न-अविनष्ट है और पर्याय-समय उत्पन्नध्वंसी है (<font color=DarkSlateGray>अर्थात् 'समय' पर्याय उत्पत्ति-विनाशवाली है ।</font>) यह 'समय' निरंश है, क्योंकि यदि ऐसा न हो तो आकाश के प्रदेश का निरंशत्व न बने ।</p><br><p>और एक समय में परमाणु लोक के अन्त तक जाता है फिर भी 'समय' के अंश नहीं होते; क्योंकि जैसे (<font color=DarkSlateGray>परमाणु के</font>) विशिष्ट (<font color=DarkSlateGray>खास प्रकार का</font>) अवगाह परिणाम होता है उसी प्रकार (<font color=DarkSlateGray>परमाणु के</font>) विशिष्ट गति परिणाम होता है । इसे समझाते हैं :- जैसे विशिष्ट अवगाह परिणाम के कारण एक परमाणु के परिमाण के बराबर अनन्त परमाणुओं का स्कंध बनता है तथापि वह स्कंध परमाणु के अनन्त अंशों को सिद्ध नहीं करता, क्योंकि परमाणु निरंश है; उसीप्रकार जैसे एक कालाणु से व्याप्त एक आकाश-प्रदेश के अतिक्रमण के माप के बराबर एक 'समय' में परमाणु विशिष्ट गति-परिणाम के कारण लोक के एक छोर से दूसरे छोर तक जाता है तब (<font color=DarkSlateGray>उस परमाणु के द्वारा उल्लंघित होने वाले</font>) असंख्य कालाणु 'समय' के असंख्य अंशों को सिद्ध नहीं करते, क्योंकि 'समय' निरंश है ।</p><br><span class=shortFont><sup>१</sup>अतिक्रमण = उल्लंघन करना <br><sup>२</sup>परिमाण = माप<br><sup>३</sup>वृत्ति = वर्तना सो परिणति है (<font color=DarkSlateGray>काल पदार्थ वर्तमान समय से पूर्व की परिणति-रूप तथा उसके बाद की परिणति-रूप से परिणमित होता है, इसलिये उसका नित्यत्व प्रगट है</span></font></td>
    <td id=gatha150-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[वदिवददो]</b> उस पहले (<font color=DarkSlateGray>१४९वीं</font>) गाथा में कहे हुये पुद्गल परमाणु के व्यतिपात से-मंद गति से जाते हुये । इस गाथा में कर्मता को प्राप्त कौन है- कर्म कारक में कौन है- मंद गति से कहाँ जाते हुये? <b>[तं देसं]</b> पहले गाथा मे कहे हुये कालाणु से व्याप्त उस आकाशप्रदेश को जाते हुये । <b>[तस्सम]</b> कालाणु से व्याप्त एक प्रदेशी पुद्गल परमाणु के मन्दगति से जाते हुये के समान-सदृश अर्थात उसके समान <b>[समओ]</b> कालाणु द्रव्य का सूक्ष्म पर्यायभूत समय व्यवहार काल है- इसप्रकार पर्याय का कथन पूर्ण हुआ ।</p><br><p><b>[तदो पुरो पुव्वो]</b> उस पहले कही हुई समयरूप काल पर्याय से पर- भविष्य काल में और पूर्व-भूतकाल में <b>[जो अत्थो]</b> जो भूत और भावि पर्यायों में अन्वयरूप से रहने वाला पदार्थ- द्रव्य है, <b>[सो कालो]</b> वह काल नामक पदार्थ है- इसप्रकार द्रव्य का कथन हुआ । <b>[समओ उप्पण्णपद्धंसी]</b> वह पहले कही हुई समय - पर्याय यद्यपि भूत- भावि समय-पर्यायों की परम्परा अपेक्षा संख्यात, असंख्यात और अनन्त समय वाली है; तथापि वर्तमान समय की अपेक्षा उत्पन्न और नष्ट होने वाली है और जो पहले कहा हुआ द्रव्य काल है, वह तीनों कालों में स्थायी होने से नित्य है ।</p><br><p>इसप्रकार काल का द्रव्य -स्वरूप और पर्याय-स्वरूप जानना चाहिये ।</p><br><p>अथवा इन दो गाथाओं द्वारा समय- व्यवहारकाल का विशेष कथन किया गया है । निश्चय काल का विशेष कथन तो <b>[उप्पादो पद्धंसो]</b> इत्यादि तीन गाथाओं द्वारा आगे करेंगे ।</p><br><p>वह इसप्रकार-<b>[समओ]</b> निश्चय काल का पर्यायभूत समय । <b>[अवप्पदेसो]</b> अपगत प्रदेश-दूसरे आदि प्रदेशों से रहित अर्थात् निरंश- ऐसा अर्थ है । वह निरंश कैसे है? यदि ऐसा प्रश्न हो तो उत्तर कहते हैं- <b>[पदेसमेत्तस्स दवियजादस्स]</b> प्रदेश मात्र पुद्गल द्रव्य सम्बन्धी जो वह परमाणु है, <b>[वदिवादादो वट्टदि]</b> व्यतिपात से-मंद गति से गमन करने के कारण वह परमाणु उस गमनरूप से वर्तता है- परिणमन करता है । वह किसके प्रति गमनरूप से वर्तता है? <b>[पदेसमागासदवियस्स]</b> वह विवक्षित एक आकाश प्रदेश के प्रति गमनरूप से वर्तता है ।</p><br><p><b>[वदिवददो तं देसं स]</b> वह परमाणु उस आकाश प्रदेश का जब व्यतिपात-अतिक्रान्त-उल्लंघन करता है, <b>[तस्सम समओ]</b> मन्दगति से गमन करने वाले उस पुद्गल परमाणु के सम-समान समय है-इसप्रकार वह समय निरंश है ।</p><br><p>इसप्रकार वर्तमान समय का विशेष कथन किया ।</p><br><p>अब, भूत और भावि समय कहते हैं- <b>[तदो परो पुव्वो]</b> उस पहले कहे हुये वर्तमान समय से आगे दूसरे भावरूप कोई भी समय होगा और पहले भी कोई समय था, <b>[अत्थो जो]</b> इसप्रकार जो तीन समय रूप अर्थ है <b>[सो कालो]</b> वह भूत, भविष्यत्, वर्तमान रूप से तीन प्रकार का व्यवहार काल कहलाता है ।</p><br><p><b>[समओ उप्पण्णपद्धंसी]</b> उन तीनों के बीच में जो वह वर्तमान समय है, वह उत्पन्न और नष्ट स्वरूप है; और भूत और भावी काल तो संख्यात, असंख्यात और अनन्त समयों का है- ऐसा अर्थ है ।</p><br><p>इसप्रकार कहे गये लक्षणवाले काल के विद्यमान होने पर भी, क्योंकि परमात्मतत्व को प्राप्त नहीं करता हुआ यह जीव, भूतकालीन अनन्तकाल से संसार-सागर में घूम रहा है इस कारण वही निज परमात्म-तत्त्व सभी प्रकार से उपादेयरूप श्रद्धा करने योग्य है; स्वसंवेदन ज्ञानरूप से जानने योग्य है; तथा आहार, भय, मैथुन, परिग्रह संज्ञाओं के स्वरूप से लेकर सम्पूर्ण रागादि विभावों के त्यागरूप से वही ध्यान करने योग्य है- ऐसा तात्पर्य है ||१५०||</p></font></td>
      </tbody></table></div>
</body>
</html>
