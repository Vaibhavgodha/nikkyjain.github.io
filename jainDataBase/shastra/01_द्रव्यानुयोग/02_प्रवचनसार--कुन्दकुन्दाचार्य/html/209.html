<!DOCTYPE html>
    <html>
    <head>
    	<meta charset="utf-8">
    	<meta name="viewport" content="width=device-width, initial-scale=1">
      <title>प्रवचनसार--कुन्दकुन्दाचार्य</title>
      <link rel="icon" type="image/png" href='../../../../../images/default/jainFlag-short.jpg'/>
      <link rel="stylesheet" href='../../../../../css/myJqueryMobile.css'>
      <link rel="stylesheet" href='../../../../../js/jquery-mobile/1.5-alpha/css/themes/default/jquery.mobile.css'>
      <script type="text/javascript" src='../../../../../js/jquery.js'></script>
      <script type="text/javascript" src='../../../../../js/jquery-mobile/1.5-alpha/jquery.mobile.js'></script>
      <script type="text/javascript" src='../../../../../js/myFontSzCtrl.js'></script>
      <script type="text/javascript" src='myItem.js'></script>
      <style>
        body {
          background-color: #fcf5e8;
        }
        a {
          text-decoration: none !important;
        }
        .hdr {
          font-size: 5vw;
          color : darkred;
          font-weight:bold;
        }
        .index {
          color:blue;
          float:right;
        }
        hr {
          border: none;
          height: 3px;
          color: #333;
          background-color: #333;
          width:50%;
        }
        a, a:visited, a:hover, a:active {
          color: inherit;
        }
        $('select option:even').css({'color': 'red'})
        $('select option:odd').css({'color': 'blue'})
      </style>
    </head>
    <body oncopy="return false" onpaste="return false" oncut="return false">
    <div align=center><a href='../../../../../index.html' rel=external><img src='../../../../../images/jain-saint.jpg' width=8%></img></a></div><br>
    <a href='208.html' rel=external><img src='../../../../../images/common/prev.jpg' height=50 width=50/></a><a href='210.html' rel=external style='float: right'><img src='../../../../../images/common/next.jpg' height=50 width=50/></a>  <div data-role='navbar'>
    <ul>

        <li>
          <select name='select-native-0' class='teekakaar' id='select-native-0' >
              <option disabled=disabled selected=true>अमृतचंद्राचार्य</option>
      </select>
    </li>

        <li>
          <select name='select-native-1' class='teekakaar' id='select-native-1' >
              <option disabled=disabled selected=true>जयसेनाचार्य</option>
      </select>
    </li>
      </ul>
    </div>
    <br><div class=title id=gatha-209><span class=incFontSz>+ </span><a href=#index>
﻿अब, एकाग्रसंचेतन जिसका लक्षण है, ऐसा ध्यान आत्मा में अशुद्धता नहीं लाता,—ऐसा निश्‍चित करते हैं </a><span class=decFontSz> -</span></div>
   <div class=gatha>﻿जो खविदमोहकलुसो विसयविरत्ते मणो णिरुंभित्त (१९६)<br>समवट्ठिदो सहावे सो अप्पाणं हवदि झादा ॥२०९॥</div>
    <div class=gadya>﻿आत्मध्याता श्रमण वह इन्द्रियविषय जो परिहरे<br>स्वभावथित अवरुद्ध मन वह मोहमल का क्षय करे ॥२०९॥</div>
    <div class=arth><b><font color=darkmagenta>अन्वयार्थ : </font></b>﻿<b><font color=darkRed>[यः]</font></b> जो <b><font color=darkRed>[क्षपितमोहकलुषः]</font></b> मोहमल का क्षय करके, <b><font color=darkRed>[विषयविरक्त:]</font></b> विषय से विरक्त होकर, <b><font color=darkRed>[मन: निरुध्य]</font></b> मन का निरोध करके, <b><font color=darkRed>[स्वभावे समवस्थित:]</font></b> स्वभाव में समवस्थित है, <b><font color=darkRed>[सः]</font></b> वह <b><font color=darkRed>[आत्मानं]</font></b> आत्मा का <b><font color=darkRed>[ध्याता भवति]</font></b> ध्यान करने वाला है ।</div>
  <br><div class=teekakaar>
    <span onclick='toggleTeeka("0")' class=teeka0>&nbsp;&nbsp;अमृतचंद्राचार्य</span>&nbsp;
    <span onclick='toggleTeeka("1")' class=teeka1>&nbsp;&nbsp;जयसेनाचार्य</span>&nbsp;
  </div>
  <br><table width=90% align=center>
    <tr><td><div id=teeka0 class=teeka><b><font color=darkgreen>अमृतचंद्राचार्य :</font></b> <br><br>﻿जिसने मोहमल का क्षय किया है ऐसे आत्मा के, मोहमल जिसका मूल है ऐसी परद्रव्यप्रवृत्ति का अभाव होने से विषयविरक्तता होती है; <font color=DarkSlateGray>(उससे अर्थात् विषय विरक्त होने से)</font>, समुद्र के मध्यगत जहाज के पक्षी की भाँति, अधिकरणभूत द्रव्यान्तरों का अभाव होने से जिसे अन्य कोई शरण नहीं रहा है ऐसे मन का निरोध होता है । <font color=DarkSlateGray>(अर्थात् जैसे समुद्र के बीच में पहुँचे हुए किसी एकाकी जहाज पर बैठे हुए पक्षी को उस जहाज के अतिरिक्त अन्य किसी जहाज का, वृक्ष का या भूमि इत्यादि का आधार न होने से दूसरा कोई शरण नहीं है, इसलिये उसका उड़ना बन्द हो जाता है, उसी प्रकार विषयविरक्तता होने से मन को आत्मद्रव्य के अतिरिक्त किन्हीं अन्यद्रव्यों का आधार नहीं रहता इसलिये दूसरा कोई शरण न रहने से मन निरोध को प्राप्त होता है)</font>; और इसलिये  <font color=DarkSlateGray>(अर्थात् मन का निरोध होने से)</font>, मन जिसका मूल है ऐसी चंचलता का विलय होने के कारण अनन्तसहज-चैतन्यात्मक स्वभाव में समवस्थान होता है वह स्वभावसमवस्थान तो स्वरूप में प्रवर्तमान, अनाकुल, एकाग्र संचेतन होने से उसे ध्यान कहा जाता है ।<br><br>
इससे <font color=DarkSlateGray>(यह निश्‍चित हुआ कि—)</font> ध्यान, स्वभावसमवस्थानरूप होने के कारण आत्मा से अनन्य होने से अशुद्धता का कारण नहीं होता ॥१९६॥
       </div>
    </td></tr>
    <tr><td><div id=teeka1 class=teeka><b><font color=darkgreen>जयसेनाचार्य :</font></b> <br><br>﻿<b>[<font color=maroon>जो खविदमोहकलुसो</font>]</b> जो मोह-कलुषता के क्षय से सहित है, मोह अर्थात दर्शन-मोह, कलुष अर्थात चारित्र-मोह पहले <font color=DarkSlateGray>(२०७ और २०८ वीं)</font> गाथा में कहे गये क्रम से, जिसके द्वारा मोह और कलुषता का क्षय किया गया है, वह मोह और कलुष का क्षय करने वाला है । वह और किस विशेषता वाला है?  <b>[<font color=maroon>विसयविरत्ते</font>]</b> मोह और कलुष रहित अपने आत्मा की अनुभूति से, अच्छी तरह उत्पन्न सुखरूपी अमृत-रस के आस्वाद के बल से कुलुष और मोह के उदय से उत्पन्न विषय-सुख की आकांक्षा से रहित होने के कारण, विषयों से विरक्त है । और कैसा है? <b>[<font color=maroon>समवट्ठिदो</font>]</b> अच्छी तरह अवस्थित है । अच्छी तरह कहाँ अवस्थित है? <b>[<font color=maroon>सहावे</font>]</b> अपने परमात्म-द्रव्यरूप स्वभाव में अवस्थित है । पहले क्या करके स्वभाव में अवस्थित है? <b>[<font color=maroon>मणो णिरुंभित्त</font>]</b> विषय-कषाय से उत्पन्न विकल्प-समूह रूप मन को रोककर--निश्चलकर स्वभाव में अवस्थित है । <b>[<font color=maroon>सो अप्पाणं हवदि झादा</font>]</b> वह इन गुणों से सहित पुरुष अपने आत्मा को ध्याता है । उसी शुद्धात्मा के ध्यान से आत्यन्तिकी <font color=DarkSlateGray>(हमेशा-हमेशा के लिये परिपूर्ण)</font> मुक्ति लक्षण शुद्धि को प्राप्त होता है । <br><br>
इससे निश्चित हुआ कि शुद्धात्मा के ध्यान से जीव विशुद्ध होता है । <br><br>
दूसरी बात यह है कि ध्यान से वास्तव में आत्मा शुद्ध होता है इस <font color=DarkSlateGray>(ध्यान के)</font> विषय में चार प्रकर से विशेष कथन करते हैं । वह इसप्रकार --<br><br>
ध्यान, ध्यान-सन्तान, उसीप्रकार ध्यान-चिन्ता और ध्यान का अन्वयसूचन । वहाँ एकाग्र चिन्ता निरोध -- एक अग्र-विषय में चिन्ता का रुक जाना ध्यान है, और वह ध्यान शुद्ध-अशुद्ध रूप से दो प्रकार का होता है ।<br><br>
अब ध्यान सन्तान कहते हैं -- जहाँ अन्तर्मुहूर्त पर्यन्त ध्यान है फिर अन्तर्मुहूर्त पर्यन्त तत्व की चिंता--तत्त्व-चिन्तन है, फिर अन्तर्मुहूर्त पर्यन्त ध्यान और फिर तत्व-चिन्तन -- इसप्रकार प्रमत्त-अप्रमत्त <font color=DarkSlateGray>(छठवें-सातवें)</font> गुणस्थान के समान अन्तर्मुहूर्त-अन्तर्मुहूर्त व्यतीत होने पर जो परिवर्तन है, वह ध्यान-सन्तान -- ध्यान की परम्परा कही जाती है । और वह धर्म्य-ध्यान सम्बन्धी है । शुक्लध्यान तो उपशमश्रेणी या क्षपक-श्रेणी के आरोहण--पर- चढ़ने पर होता है । वहीं समय कम होने सें परिवर्तन रूप ध्यान-सन्तान घटित नहीं होती है । <br><br>
अब ध्यान-चिन्ता कही जाती है -- जहाँ ध्यान सन्तान के समान ध्यान का परिवर्तन नहीं है, ध्यान सम्बन्धी चिंता--चिन्तन है, वहाँ यद्यपि किसी समय ध्यान करता ह्रै, तथापि वह ध्यान-चिन्ता कहलाती है । <br><br>
अब ध्यानान्वयसूचन कहा जाता है -- जहाँ ध्यान की सामग्री-भूत बारह-अनुप्रेक्षा अथवा ध्यान सम्बन्धी अन्य संवेग-वैराग्य रूप वचन अथवा विशेष कथन है, वह ध्यानान्वयसूचन है । <br><br>
अथवा और दूसरे चार प्रकार से ध्यान का व्याख्यान होता है -- ध्याता, ध्यान, ध्यान का फल और ध्येय । अथवा आर्त, रौद्र, धर्म्य और शुक्ल भेद से चार प्रकार रूप ध्यान का विशेष कथन किया जाता है, वह दूसरी जगह कहा गया है ॥२०९॥<br><br>
इसप्रकार आत्मा के परिज्ञान से दर्शनमोह का क्षय होता है -- इस कथनरूप पहली गाथा दर्शन-मोह के क्षय से चारित्र-मोह का क्षय होता है -- इस कथन-रूप दूसरी गाथा और उन दोनों के क्षय से मोक्ष होता है -- इस प्रतिपादन-रूप तीसरी -- इसप्रकार आत्मा की प्राप्ति के फल कथन-रूप दूसरे स्थल में तीन गाथायें पूर्ण हुईं ।<br><br>

       </div>
    </td></tr>
  </table><br><br><br>
  </body>
</html>