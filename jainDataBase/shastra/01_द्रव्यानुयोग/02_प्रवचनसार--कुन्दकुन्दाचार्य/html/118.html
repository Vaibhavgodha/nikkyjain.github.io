<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='117.html'><img src='../../../../../images/common/prev.jpg' id=next height=50 width=50/></a>
      <a href='119.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, सर्वथा अभाव अतद्‌भाव का लक्षण है, इसका निषेध करते हैं</font></div>
    <h3 class=mainTitle align=center><font color=maroon> ﻿जं दव्वं तं ण गुणो जो वि गुणो सो ण तच्चमत्थादो (१०८)<br>एसो हि अतब्भावो णेव अभावो त्ति णिद्दिट्ठो ॥११८॥<br> </font></h3>
  <div class=bottomContainer id=bottomTxt120 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿वास्तव में जो द्रव्य है वह गुण नहीं है, जो गुण है वह द्रव्य नहीं है - यह अतद्भाव है, सर्वथा अभावरूप अतद्भाव नहीं है - ऐसा जिनेन्द्र भयवान ने कहा है ।<br></div>
    <div class=tikaTopContainer><b><br> टीका : 
    <span id=teeka0 class=gatha118 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha118 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha118-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ सर्वथाऽभावलक्षणत्वमतद्‌भावस्य निषेधयति -<br><br>एकस्मिन्द्रव्ये यद्‌द्रव्यं गुणो न तद्भवति, यो गुण: स द्रव्यं न भवतीत्येवं यद्‌द्रव्यस्य गुण-रूपेण गुणस्य वा द्रव्यरूपेण तेनाभवनं सोऽतद्भाव: । एतावतैवान्यत्वव्यवहारसिद्धेर्न  पुर्नद्रव्य- स्याभावो गुणो गुणस्याभावो द्रव्यमित्येवंलक्षणोऽभावोऽतद्‌भाव, एवं सत्येकद्रव्यस्यानेक-त्वमुभयशून्यत्वमपोहरूपत्वं वा स्यात्‌ ।<br>तथाहि - यथा खलु चेतनद्रव्यस्याभावोऽचेतनद्रव्यमचेतनद्रव्यस्याभावश्चेतनद्रव्यमिति तयोरनेकत्वं, तथा द्रव्यस्याभावो गुणो गुणस्याभावो द्रव्यमित्येकस्यापि द्रव्यस्यानेकत्वं स्यात्‌ । <br>यथा सुवर्णस्याभावे सुवर्णत्वस्याभाव: सुवर्णत्वस्याभावे सुवर्णस्याभाव इत्युभयशून्यत्वं, तथा द्रव्यस्याभावे गुणस्याभावो गुणस्याभावे द्रव्यस्याभाव इत्युभयशून्यत्वं स्यात्‌ ।<br>यथा पटाभावमात्र एव घटो घटाभावमात्र एव पट इत्युभयोरपोहरूपत्वं तथा द्रव्या-भावमात्र एव गुणो गुणाभावमात्र एव द्रव्यमित्यत्राप्यपोहरूपत्वं स्यात्‌ । ततो द्रव्यगुणयोरेक-त्वमशून्यत्व मनपोहत्वं चेच्छता यथोदित एवातद्‌भावोऽभ्युपगन्तव्य: ॥१०८॥</font></span><br></font></b><br><br><font color=darkBlue><p>﻿एक द्रव्य में, जो द्रव्य है वह गुण नहीं है, जो गुण है वह द्रव्य नहीं है;—इस प्रकार जो द्रव्य का गुणरूप से (<font color=DarkSlateGray>न होना</font>) अथवा गुण का द्रव्यरूप से न होना, अतद्‌भाव है; क्योंकि इतने से ही अन्यत्व व्यवहार (<font color=DarkSlateGray>अन्यत्वरूप व्यवहार</font>) सिद्ध होता है । परन्तु द्रव्य का अभाव गुण है, गुण का अभाव द्रव्य है;—ऐसे लक्षण वाला अभाव वह अतद्‌भाव नहीं है । यदि ऐसा हो तो (<font color=DarkSlateGray>१</font>) एक द्रव्य को अनेकत्व आ जायेगा, (<font color=DarkSlateGray>२</font>) उभयशून्यता (<font color=DarkSlateGray>दोनों का अभाव</font>) हो जायेगा, अथवा (<font color=DarkSlateGray>३</font>) अपोहरूपता आ जायेगी । इसी को समझाते हैं :—</p><br><p>(<font color=DarkSlateGray>द्रव्य का अभाव वह गुण है और गुण का अभाव वह द्रव्य; वह ऐसा मानने पर प्रथम दोष इस प्रकार आयेगा :—</font>)</p><br><p>(<font color=DarkSlateGray>१</font>) जैसे चेतनद्रव्य का अभाव वह अचेतन द्रव्य है, (<font color=DarkSlateGray>और</font>) अचेतनद्रव्य का अभाव वह चेतनद्रव्य है,—इस प्रकार उनके अनेकत्व (<font color=DarkSlateGray>द्वित्व</font>) है, उसी प्रकार द्रव्य का अभाव वह गुण, (<font color=DarkSlateGray>और</font>) गुण का अभाव द्रव्य- है;—इस प्रकार एक द्रव्य के भी अनेकत्व आ जायेगा । (<font color=DarkSlateGray>अर्थात् द्रव्य के एक होने पर भी उसके अनेकत्व का प्रसंग आ जायेगा ।</font>)</p><br><p>(<font color=DarkSlateGray>अथवा उभयशून्यत्वरूप दूसरा दोष इस प्रकार आता है :—</font>)</p><br><p>(<font color=DarkSlateGray>२</font>) जैसे सुवर्ण के अभाव होने पर सुवर्णत्व का अभाव हो जाता है और सुवर्णत्व का अभाव होने पर सुवर्ण का अभाव हो जाता है,—इस प्रकार उभयशून्यत्व- दोनों का अभाव हो जाता है; उसी प्रकार द्रव्य का अभाव होने पर गुण का अभाव और गुण का अभाव होने पर द्रव्य का अभाव हो जायेगा;—इस प्रकार उभयशून्यता हो जायेगी । (<font color=DarkSlateGray>अर्थात् द्रव्य तथा गुण दोनों के अभाव का प्रसंग आ जायेगा ।</font>)</p><br><p>(<font color=DarkSlateGray>अथवा <sup>१</sup>अपोहरूपता नामक तीसरा दोष इस प्रकार आता है :—</font>)</p><br><p>(<font color=DarkSlateGray>३</font>) जैसे पटाभावमात्र ही घट है, घटाभावमात्र ही पट है, (<font color=DarkSlateGray>अर्थात् वस्त्र के केवल अभाव जितना ही घट है, और घट के केवल अभाव जितना ही वस्त्र है</font>)—इस प्रकार दोनों के अपोहरूपता है, उसी प्रकार द्रव्याभावमात्र ही गुण और गुणाभावमात्र ही द्रव्य होगा;—इस प्रकार इसमें भी (<font color=DarkSlateGray>द्रव्य-गुण में भी</font>) अपोहरूपता आ जायेगी, (<font color=DarkSlateGray>अर्थात् केवल नकाररूपता का प्रसङ्ग आ जायेगा ।</font>)</p><br><p>इसलिये द्रव्य और गुण का एकत्व, अशून्यत्व और <sup>२</sup>अनपोहत्व चाहने वाले को यथोक्त ही अतद्‌भाव मानना चाहिये ॥१०८॥</p><br><span class=shortFont><sup>१</sup>अपोहरूपता = सर्वथा नकारात्मकता; सर्वथा भिन्नता । (<font color=DarkSlateGray>द्रव्य और गुण में एक-दूसरे का केवल नकार ही हो तो 'द्रव्य गुणवाला है' 'यह गुण इस द्रव्य का है' -इत्यादि कथन से सूचित किसी पकार का सम्बन्ध ही द्रव्य और गुण के नहीं बनेगा</font>) ।<br><sup>२</sup>अनपोहत्व = अपोहरूपता का न होना; केवल नकारात्मकता का न होना ।</span></font></td>
    <td id=gatha118-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जं दव्वं तण्ण गुणो]</b> जो द्रव्य है, वह गुण नहीं है - जो मुक्तजीवद्रव्य है, वह शुद्ध सत् गुण नहीं है । मुक्तजीवद्रव्य शब्द से शुद्धसत्तागुण वाच्य नहीं है - ऐसा अर्थ है । <b>[जो वि गुणो तो ण तच्चमत्थादो]</b> - जो भी गुण है वह परमार्थ से तत्व-द्रव्य नहीं है, जो शुद्धसत्तागुण है- वह मुक्तजीवद्रव्य नहीं है । शुद्धसत्ता शब्द के द्वारा मुक्तजीवद्रव्य वाच्य नहीं होता है -ऐसा अर्थ है । <b>[एसो हि अतब्भावो]</b> - यह कहा गया लक्षण ही वास्तव में अतद्भाव है । कहा गया लक्षण - इसका क्या अर्थ है? गुण और गुणी में संज्ञादि भेद होने पर भी प्रदेशभेद का अभाव है - इस कहे गये लक्षण वाला अतद्भाव है- यह इसका अर्थ है । <b>[णेव अभावो त्ति णिद्दिट्ठो]</b> - (<font color=DarkSlateGray>सर्वथा</font>) अभाव नहीं है - ऐसा कहा है । (<font color=DarkSlateGray>सर्वथा</font>) अभाव नहीं है - इसका क्या अर्थ है? जैसे सत्ता वाचक शब्द से मुक्तजीवद्रव्य वाच्य नहीं होता है, वैसे ही यदि सत्ता के प्रदेशों द्वारा भी सत्तागुण से वह भिन्न है, तो जैसे- जीव के प्रदेशों से भिन्न पुद्गलद्रव्य भिन्न सत्-दूसरा द्रव्य है; उसीप्रकार सत्तागुण के प्रदेशों से भिन्न मुक्तजीवद्रव्य, सत्तागुण से भिन्न होते हुये पृथक दूसरे द्रव्य प्राप्त होते हैं । इससे क्या सिद्ध होगा? इससे सत्तागुणरूप पृथक् द्रव्य और मुक्तजीवद्रव्यरूप पृथक् द्रव्य - इसप्रकार दो द्रव्य सिद्ध होते है परन्तु ऐसा नहीं है ।</p><br><p>और दूसरा दोष (<font color=DarkSlateGray>भी</font>) प्राप्त होता है - जैसे सुवर्णत्वगुण के प्रदेशों से भिन्न सुवर्ण का अभाव है, वैसे ही सुवर्ण के प्रदेशों से भिन्न सुवर्णत्वगुण का भी अभाव है; उसीप्रकार सत्तागुण के प्रदेशों से भिन्न मुक्त जीवद्रव्य का अभाव तथा मुक्त जीवद्रव्य के प्रदेशों से भिन्न सत्तागुण का भी अभाव सिद्ध होगा - इसप्रकार दोनों का ही अभाव प्राप्त होगा (<font color=DarkSlateGray>परन्तु ऐसी वस्तुस्थिति नहीं है</font>) ।</p><br><p>जैसे यह मुक्त जीव-द्रव्य में संज्ञा आदि भेदों से पृथक् उसका (<font color=DarkSlateGray>सत्ता का</font>) अतद्भाव तथा सतागुण के साथ (<font color=DarkSlateGray>जीव सम्बन्धी</font>) प्रदेशों के अभेद का व्याख्यान किया है; उसीप्रकार यथासंभव सभी द्रव्यों में जानना चाहिये-यह अर्थ है ॥११८॥</p></font></td>
      </tbody></table></div>
</body>
</html>
