<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='260.html'><img src='../../../../../images/common/prev.jpg' id=next height=50 width=50/></a>
      <a href='263.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, विशेष रूप से मांस के दोष कहते हैं - </font></div>
    <h3 class=mainTitle align=center><font color=maroon> पक्केसु अ आमेसु अ विपच्चमाणासु मंसपेसीसु <br>संतत्तियमुववादो तज्जादीणं णिगोदाणं ॥२६१॥ <br>जो पक्कमपक्कं वा पेसीं मंसस्स खादि फासदि वा<br>सो किल णिहणदि पिंडं जीवाणमणेगकोडीणं ॥२६२॥<br> </font></h3>
  <div class=bottomContainer id=bottomTxt253 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿पके, कच्चे अथवा पकते हुए मांस के टुकड़ों में, उसी जाति के निगोदिया जीव हमेशा उत्पन्न होते रहते हैं ।<br>जो पके अथवा बिना पके मांस के टुकड़ों को खाता है अथवा स्पर्श करता है, वह वास्तव में अनेक करोड़ जीवों के समूह का घात करता है ।<br></div>
    <div class=tikaTopContainer><b><br> टीका : 
    <span id=teeka0 class=gatha261-262 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha261-262-teeka0><b><font color=darkGreen>जयसेनाचार्य </font></b><br><br><font color=darkBlue><p>﻿<b>[भणित: यह क्रिया अध्याहार है]</b> ऊपर से ली गई है । कहा गया है । वह क्या कहा गया है? <b>[उववादो]</b> व्यवहारनय से उत्पाद कहा गया है । वह उत्पाद (<font color=DarkSlateGray>जन्म</font>) किस विशेषता वाला है?  <b>[संतत्तियं]</b> वह जन्म सतत-निरन्तर-हमेशा कहा गया है । किन का जन्म हमेशा कहा गया है? <b>[णिगोदाणं]</b> अनादि-अनन्त होने के कारण उत्पाद-व्यय से रहित निश्चय से शुद्ध-बुद्ध एक स्वभावी होते हुए भी, निगोद जीवों का हमेशा जन्म कहा गया है । और किन का जन्म कहा गया है? <b>[तज्जादीणं]</b> उसी रंग, उसी गन्ध, उसी रस, और उसी स्पर्श वाले होने से उसी जाति के अर्थात् मांस की जाति के जीवों का, जन्म कहा गया है । किन आधारो में उनका जन्म कहा गया है? <b>[मंसपेसीसु]</b> मांस के टकड़ों में उनका जन्म कहा गया है । कैसे मांस के टुकड़ों में उनका जन्म कहा गया है? <b>[पक्केसु अ आमेसु अ विपच्चमाणासु]</b> पके, कच्चे और पकते हुये मांस के टुकडों में उनका जन्म कहा गया है- इस प्रकार पहली गाथा पूर्ण हई </p><br><p><b>[जो पक्कमपक्कं वा]</b> कर्तारूप जो, पके अथवा बिना पके ऎसीं- टुकड़ों को । किसके टुकडों को ?  <b>[मंसस्स]</b> मांस के टुकडों को । <b>[खादि]</b> अपने शुद्धात्मा की भावना से उत्पन्न सुखरूपी सुधाहार- अमृत- भोजन को नहीं पाता हुआ खाता है- भक्षण करता है, <b>[फासदि वा]</b> अथवा छूता है, <b>[सो किल णिहणदि पिंडं]</b> कर्तारूप वह, वास्तव में लौकिक कथन से अथवा परमागम के कथन से समूह को नष्ट करता है । किनके समूह को नष्ट करता है? <b>[जीवाणं]</b> जीवों के समूह को नष्ट करता है । कितनी संख्या वाले जीवों के समूह को नष्ट करता है? <b>[अणेगकोडींणं]</b> अनेक करोड़ों जीवों के समूह को नष्ट करता है ।</p><br><p>यहाँ यह कहा गया है- शेष कन्द-मूल* आदि आहार, कुछ अनन्तकाय भी अग्नि से पकाये जाने पर प्रासुक हो जाते हैं; परन्तु मांस अनन्तकाय है और उसी प्रकार अग्नि से पका, बिना पका तथा पकता हुआ भी प्रासुक नहीं होता है । उस कारण अभोज्य- अभक्ष्य अर्थात् खाने योग्य नहीं है ॥२६१-२६२॥</p><br><p>* यहाँ कन्द-मूल का अर्थ जमीकन्द विवक्षित नहीं है वरन् कन्द और मूल दोनों पृथक्-पृथक् है एक वनस्पती-वृक्ष के अंश तथा प्रत्येक वनस्पती के भेद है । एतदर्थ देखिये- सम्यग्यानचन्द्रिका, प्रथमभाग जीवकाण्ड गाथा १८१-११० । विशेष स्पष्टीकरणार्थ देखिये 'सन्मति सन्देश' सन् १९८५ मई, सिंतम्बर, अक्टूबर अंक में प्रकाशित 'कन्दमूल और भक्ष्याभक्ष्यता' निबन्ध ।</p></font></td>
      </tbody></table></div>
</body>
</html>
