<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='046.html'><img src='../../../../../images/common/prev.jpg' id=next height=50 width=50/></a>
      <a href='048.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿केवली-भगवान की भाँति समस्त जीवों के स्वभाव विघात का अभाव होने का निषेध</font></div>
    <h3 class=mainTitle align=center><font color=maroon> ﻿जदि सो सुहो व असुहो ण हवदि आदा सयं सहावेण (४६)<br>संसारो वि ण विज्जदि सव्वेसिं जीवकायाणं ॥४७॥<br> </font></h3>
  <div class=bottomContainer id=bottomTxt49 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यदि]</b> यदि (<font color=DarkSlateGray>ऐसा माना जाये कि</font>) <b>[सः आत्मा]</b> आत्मा  <b>[स्वयं]</b> स्वयं <b>[स्वभावेन]</b> स्वभाव से (<font color=DarkSlateGray>अपने भाव से</font>) <b>[शुभ: वा अशुभ:]</b> शुभ या अशुभ <b>[न भवति]</b> नहीं होता (<font color=DarkSlateGray>शुभाशुभ भाव में परिणमित ही नहीं होता</font>) <b>[सर्वेषां जीवकायाना]</b> तो समस्त जीव-निकायों के <b>[संसार: अपि]</b> संसार भी <b>[न विद्यते]</b> विद्यमान नहीं है ऐसा सिद्ध होगा ॥४६॥<br></div>
    <div class=tikaTopContainer><b><br> टीका : 
    <span id=teeka0 class=gatha047 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha047 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha047-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ केवलिनामिव सर्वेषामपि स्वभावविघाताभावं निषेधयति –<br><br>यदि खल्वेकान्तेन शुभाशुभभावस्वभावेन स्वयमात्मा न परिणमते तदा सर्वदैव सर्वथा निर्विघातेन शुद्धस्वभावेनैवावतिष्ठते । तथा च सर्व एव भूतग्रामा: समस्तबन्धसाधनशून्यत्वादाजवंजवाभावस्वभावतो नित्यमुक्ततां प्रतिपद्येरन्‌ । तच्च नाभ्युपगम्यते; आत्मन: परिणाम-धर्मत्वेन स्फटिकस्य जपातापिच्छरागस्वभावत्ववत्‌ शुभाशुभस्वभावत्वद्योतनात्‌ ॥४६॥</font></span><br></font></b><br><br><font color=darkBlue><p>﻿यदि एकान्त से ऐसा माना जाये कि शुभाशुभ-भावरूप स्वभाव में (<font color=DarkSlateGray>अपने भाव में</font>) आत्मा स्वयं परिणमित नहीं होता, तो यह सिद्ध हुआ कि (<font color=DarkSlateGray>वह</font>) सदा ही सर्वथा निर्विघात शुद्धस्वभाव से ही अवस्थित है; और इसप्रकार समस्त जीवसमूह, समस्त बन्धकारणों से रहित सिद्ध होने से संसार अभावरूप स्वभाव के कारण नित्य-मुक्तता को प्राप्त हो जायेंगे अर्थात् नित्य-मुक्त सिद्ध होवेगे ! किन्तु ऐसा स्वीकार नहीं किया जा सकता; क्योंकि आत्मा परिणाम-धर्मवाला होने से, जैसे स्फटिकमणि, जपाकुसुम और तमालपुष्प के रंग-रूप स्वभाव-युक्तता से प्रकाशित होता है उसीप्रकार, उसे (<font color=DarkSlateGray>आत्मा के</font>) शुभाशुभ-स्वभावयुक्तता प्रकाशित होती है । (<font color=DarkSlateGray>जैसे स्फटिकमणि लाल और काले फूल के निमित्त से लाल और काले स्वभाव में परिणमित दिखाई देता है उसीप्रकार आत्मा कर्मोपाधि के निमित्त से शुभाशुभ स्वभावरूप परिणमित होता हुआ दिखाई देता है</font>) ।</p></font></td>
    <td id=gatha047-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जदि सो सुहो व असुहो ण हवदि आदा सयं सहावेण]</b> - जैसे शुद्धनय से आत्मा शुभाशुभरूप परिणमित नहीं होता, उसी प्रकार यदि अशुद्धनय से भी स्वयं अपने उपादान कारण स्वभावरूप अशुद्ध निश्चय से भी नहीं परिणमता तो । अशुद्धनय से भी शुभाशुभरूप न परिणमने में क्या दोष होता? <b>[संसारो वि ण विज्जदि]</b> - नि:संसार शुद्धात्मस्वरूप से विपरीत संसार व्यवहारनय से भी नहीं होता । अशुद्धनय से भी उसरूप न परिणमने पर संसार किनके नहीं होता? <b>[सव्वेसिं जीवकायाणं]</b> - सभी जीव समूहों के संसार नहीं होता ।</p><br><p>वह इसप्रकार - प्रथम तो आत्मा परिणामी है, और वह कर्मोपाधि का निमित्त होने पर स्फटिक मणि के समान उपाधि को ग्रहण करता है, इसकारण संसार का अभाव नहीं होता । और यदि ऐसा मत हो कि सांख्यों के लिये संसार का अभाव दोष नही, वरन् भूषण गुण ही है; तो ऐसा भी नहीं है । संसार का अभाव ही मोक्ष कहलाता है और वह प्रत्यक्ष विरोधरूप से संसारी जीवों के दिखाई नहीं देता - यह भाव है ।</p><br><p>इसप्रकार रागादि बंध के कारण हैं, ज्ञान बंध का कारण नहीं है - इत्यादि व्याख्यान की मुख्यता से छठवें स्थल में पाँच गाथायें पूर्ण हुईं ।</p></font></td>
      </tbody></table></div>
</body>
</html>
