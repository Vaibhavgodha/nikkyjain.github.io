<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='041.html'><img src='../../../../../images/common/prev.jpg' id=next height=50 width=50/></a>
      <a href='043.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अतीन्द्रिय ज्ञान भूत-भावि सूक्ष्मादि पदार्थों को जानता है</font></div>
    <h3 class=mainTitle align=center><font color=maroon> ﻿अपदेसं सपदेसं मुत्तममुत्तं च पज्जयमजादं (४१)<br>पलयं गदं च जाणदि तं णाणमदिंदियं भणियं ॥४२॥<br> </font></h3>
  <div class=bottomContainer id=bottomTxt44 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अप्रदेशं]</b> जो ज्ञान अप्रदेश को, <b>[सप्रदेशं]</b> सप्रदेश को, <b>[मूर्तं]</b> मूर्त को, <b>[अमूर्त: च]</b> और अमूर्त को तथा <b>[अजातं]</b> अनुत्पन्न <b>[च]</b> और <b>[प्रलयंगतं]</b> नष्ट <b>[पर्यायं]</b> पर्याय को <b>[जानाति]</b> जानता है, <b>[तत् ज्ञानं]</b> वह ज्ञान <b>[अतीन्द्रियं]</b> अतीन्द्रिय  <b>[भणितम्‌]</b> कहा गया है ॥४१॥<br></div>
    <div class=tikaTopContainer><b><br> टीका : 
    <span id=teeka0 class=gatha042 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha042 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha042-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथातीन्द्रियज्ञानस्य तु यद्यदुच्यते तत्तत्संभवतीति संभावयति –<br><br>इन्द्रियज्ञानं नाम उपदेशान्त:करणेन्द्रियादीनि विरूपकारणत्वेनोपलब्धिसंस्कारादीन्‌ अन्तरङ्गस्वरूपकारणत्वेनोपादाय प्रवर्तते; प्रवर्तमानं च सप्रदेशमेवाध्यवस्यति स्थूलोप-लम्भकत्वान्नाप्रदेशम्‌; मूर्तमेवावगच्छति तथाविधविषयनिबन्धनसद्भावान्नामूर्तम्‌; वर्तमानमेव परिच्छिनत्ति विषयविषयिसन्निपातसद्भावान्न तु वृत्तं वर्त्स्यच्च । यत्तु पुनरनावरणमतीन्द्रियं ज्ञानं तस्य समिद्धधूमध्वजस्येवानेकप्रकारतालिङ्गितं दाह्यं दाह्य-तानतिक्रमाद्दाह्यमेव यथा तथात्मन: अप्रदेशं सप्रदेशं मूर्तममूर्तमजातमतिवाहितं च पर्यायजातं ज्ञेयतानतिक्रमात्परिच्छेद्यमेव भवतीति ॥४१॥</font></span><br></font></b><br><br><font color=darkBlue><p>﻿इन्द्रिय-ज्ञान उपदेश, अन्तःकरण और इन्द्रिय इत्यादि को <sup>१</sup>विरूप-कारणता से (<font color=DarkSlateGray>ग्रहण करके</font>) और <sup>२</sup>उपलब्धि (<font color=DarkSlateGray>क्षयोपशम</font>), <sup>३</sup>संस्कार इत्यादिको अंतरंग स्वरूप-कारणता से ग्रहण करके प्रवृत्त होता है; और वह प्रवृत्त होता हुआ सप्रदेश को ही जानता है क्योंकि वह स्थूल को जाननेवाला है, अप्रदेश को नहीं जानता, (<font color=DarkSlateGray>क्योंकि वह सूक्ष्म को जाननेवाला नहीं है</font>); वह मूर्त को ही जानता है क्योंकि वैसे (<font color=DarkSlateGray>मूर्तिक</font>) विषय के साथ उसका सम्बन्ध है, वह अमूर्त को नहीं जानता (<font color=DarkSlateGray>क्योंकि अमूर्तिक विषय के साथ इन्द्रियज्ञान का सम्बन्ध नहीं है</font>); वह वर्तमान को ही जानता है, क्योंकि विषय-विषयी के सन्निपात सद्भाव है, वह प्रवर्तित हो चुकनेवाले को और भविष्य में प्रवृत्त होनेवाले को नहीं जानता (<font color=DarkSlateGray>क्योंकि इन्द्रिय और पदार्थ के सन्निकर्ष का अभाव है</font>) ।</p><br><p>परन्तु जो अनावरण अतीन्द्रिय ज्ञान है उसे अपने अप्रदेश, सप्रदेश, मूर्त और अमूर्त  (<font color=DarkSlateGray>पदार्थ मात्र</font>) तथा अनुत्पन्न एवं व्यतीत पर्यायमात्र, ज्ञेयता का अतिक्रमण न करने से ज्ञेय ही है-जैसे प्रज्वलित अग्नि को अनेक पकार का ईंधन, दाह्यता का अतिक्रमण न करने से दाह्य ही है । (<font color=DarkSlateGray>जैसे प्रदीप्त अग्नि दाह्यमात्र को-ईंधनमात्र को - जला देती है, उसीप्रकार निरावरण ज्ञान ज्ञेयमात्र को - द्रव्य-पर्याय मात्र को - जानता है</font>)</p><br><span class=shortFont><sup>१</sup>विरूप = ज्ञान के स्वरूप से भिन्न स्वरूपवाले । (<font color=DarkSlateGray>उपदेश, मन और इन्द्रियाँ पौद्गलिक होने से उनका रूप ज्ञान के स्वरूप से भिन्न है । वे इन्द्रियज्ञान में बहिरंग कारण हैं</font>)<br><sup>२</sup>उपलब्धि = ज्ञानावरणीय कर्म के क्षयोपशम के निमित्त से पदार्थों को जानने की शक्ति (<font color=DarkSlateGray>यह 'लब्ध' शक्ति जब 'उपयुक्त' होती हैं तभी पदार्थ जानने में आते है</font>)<br><sup>३</sup>संस्कार = भूतकाल में जाने हुये पदार्थों की धारणा ।</span></font></td>
    <td id=gatha042-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[अपदेसं]</b> अप्रदेशी--कालाणु, परमाणु आदि (<font color=DarkSlateGray>एक प्रदेशी द्रव्य</font>), <b>[सपदेसं]</b> शुद्ध जीवास्तिकाय आदि पाँच अस्तिकाय स्वरूप (<font color=DarkSlateGray>बहुप्रदेशी द्रव्य</font>), <b>[मुत्तं]</b> मूर्तिक पुद्गल द्रव्य, <b>[अमुत्तं च]</b> और शुद्ध जीव द्रव्यादि अमूर्तिक द्रव्य <b>[पज्जयमजादं पलयं गयं च]</b> अनुत्पन्न भावि तथा नष्ट हुई भूतकालीन पर्यायें -- पूवोंक्त इन सभी ज्ञेय वस्तुओं को, <b>[जाणदि]</b> जो ज्ञानरूप कर्ता जानता है, <b>[तं णाणमदिंदियं भणियं]</b> उस ज्ञान को अतीन्द्रिय ज्ञान कहते हैं उससे ही सर्वज्ञ होते हैं ।</p><br><p>इसलिये पहले (<font color=DarkSlateGray>४१ वी</font>) गाथा में कहे गये इन्द्रिय-ज्ञान और मानस-ज्ञान को छोड़कर जो समस्त विभाव परिणामों के त्याग पूर्वक निर्विकल्प समाधिरूप स्वसंवेदन-ज्ञान में प्रीति करते हैं, वे ही परमाह्लाद एक लक्षण स्वभाव वाले सर्वज्ञ पद को प्राप्त करते हैं - यह अभिप्राय है ।</p><br><p>इसप्रकार भूत-भावि पर्यायें वर्तमान ज्ञान में प्रत्यक्ष नहीं होती है - इस मान्यता वाले बौद्धमत के निराकरण की मुख्यता से तीन गाथायें, और उसके बाद नैयायिक मतानुसारि शिष्य के सम्बोधन के लिए इन्द्रिय-ज्ञान से सर्वज्ञ नहीं होते अतीन्द्रिय-ज्ञान से सर्वज्ञ होते हैं - इसप्रकार दो गाथायें -- इसप्रकार समूहरूप से पाँचवें स्थल में पाँच गाथायें पूर्ण हुईं ।</p></font></td>
      </tbody></table></div>
</body>
</html>
