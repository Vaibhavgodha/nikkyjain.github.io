<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='275.html'><img src='../../../../../images/common/prev.jpg' id=next height=50 width=50/></a>
      <a href='277.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब विकल्परूप आगमज्ञान, तत्त्वार्थश्रद्धान, संयतत्व- इन तीन लक्षणों की युगपतता तथा निर्विकल्प आत्मज्ञान से सहित जो वे संयत हैं उनका क्या लक्षण है? ऐसा उपदेश देते हैं । ऐसा उपदेश देते हैं- इसका क्या अर्थ है? ऐसा प्रश्न पूछे जाने पर उत्तर देते हैं- यह इसका अर्थ है । इसप्रकार प्रश्नोत्तररूप पातनिका के प्रसंग में यथासंभव कही-कहीं 'इति' शब्द का ऐसा अर्थ जानना चाहिये - </font></div>
    <h3 class=mainTitle align=center><font color=maroon> ﻿समसत्तुबंधुवग्गो समसुहदुक्खो पसंसणिंदसमो (२४१)<br>समलोट्ठकंचणो पुण जीविदमरणे समो समणो ॥२७६॥<br> </font></h3>
  <div class=bottomContainer id=bottomTxt267 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[समशत्रुबन्‍धुवर्ग:]</b> जिसे शत्रु और बन्धु वर्ग समान है, <b>[समसुखदुःख:]</b> सुख और दुःख समान है, <b>[प्रशंसानिन्दासम:]</b> प्रशंसा और निन्दा के प्रति जिसको समता है, <b>[समलोष्टकाचन:]</b> जिसे लोष्ठ (<font color=DarkSlateGray>मिट्टी का ढेला</font>) और सुवर्ण समान है, <b>[पुन:]</b> तथा <b>[जीवितमरणेसम:]</b> जीवन-मरण के प्रति जिसको समता है, वह <b>[श्रमण:]</b> श्रमण है ।<br></div>
    <div class=tikaTopContainer><b><br> टीका : 
    <span id=teeka0 class=gatha276 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha276 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha276-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथास्य सिद्धागमज्ञानतत्त्वार्थश्रद्धानसंयतत्वयौगपद्यात्मज्ञानयौगपद्यसंयतस्य कीदृग्ल-क्षणमित्यनुशास्ति -<br><br>संयम: सम्यग्दर्शनज्ञानपुर:सरं चारित्रं, चारित्रं धर्म:, धर्म: साम्यं, साम्यं मोहक्षोभविहीन: आत्मपरिणाम: । तत: संयतस्य साम्यं लक्षणम्‌ । तत्र शत्रुबन्धुवर्गयो: सुखदु:खयो: प्रशंसा-निन्दयो: लोष्टकाञ्चनयोर्जीवितमरणयोश्च समम्‌ अयं मम परोऽयं स्व:, अयमाह्लादोऽयं परिताप:, इदं ममोत्कर्षणमिदमपकर्षणमयं ममाकिञ्चित्कर इदमुपकारकमिदं ममात्मधारण-मयमत्यन्तविनाश इति मोहाभावात्‌ सर्वत्राप्यनुदितरागद्वेषद्वैतस्य, सततमपि विशुद्धदृष्टिज्ञप्ति-स्वभावमात्मानमनुभवत:, शत्रुबन्धुसुखदु:खप्रशंसानिन्दालोष्टकाञ्चनजीवितमरणानि निर्वि-शेषमेव ज्ञेयत्वेनाक्रम्य ज्ञानात्मन्यात्मन्यचलितवृत्तेर्यत्किलसर्वत: साम्यं तत्सिद्धागमज्ञान-तत्त्वार्थश्रद्धानसंयतत्वयौगपद्यात्मकज्ञानयौगपद्यस्य संयतस्य लक्षणमालक्षणीयम्‌ ॥२४१॥</font></span><br></font></b><br><br><font color=darkBlue><p>﻿संयम, सम्यग्दर्शनज्ञानपूर्वक चारित्र है; चारित्र धर्म है; धर्म साम्य है; साम्य मोहक्षोभ रहित आत्मपरिणाम है । इसलिये संयत का, साम्य लक्षण है ।</p><br><p>    वहाँ, (<font color=DarkSlateGray>१</font>) शत्रु-बंधुवर्ग में, (<font color=DarkSlateGray>२</font>) सुख-दुःख में, (<font color=DarkSlateGray>३</font>) प्रशंसा-निन्दा में, (<font color=DarkSlateGray>४</font>) मिट्टी के ढेले और सोने में, (<font color=DarkSlateGray>५</font>) जीवित-मरण में एक ही साथ, (<font color=DarkSlateGray>१</font>) ‘यह मेरा पर (<font color=DarkSlateGray>शत्रु</font>) है, यह स्व (<font color=DarkSlateGray>स्वजन</font>) है;’ (<font color=DarkSlateGray>२</font>) ‘यह आह्लाद है, यह परिताप है,’ (<font color=DarkSlateGray>३</font>) ‘यह मेरा उत्कर्षण (<font color=DarkSlateGray>कीर्ति</font>) है, यह अपकर्षण (<font color=DarkSlateGray>अकीर्ति</font>) है,’ (<font color=DarkSlateGray>४</font>) ‘यह मुझे अकिंचित्कर है,’ यह उपकारक (<font color=DarkSlateGray>उपयोगी</font>) है, (<font color=DarkSlateGray>५</font>) ‘यह मेरा स्थायित्व है, यह अत्यन्त विनाश है’ इस प्रकार मोह के अभाव के कारण सर्वत्र जिससे रागद्वेष का द्वैत प्रगट नहीं होता, जो सतत विशुद्ध दर्शन ज्ञान स्वभाव आत्मा का अनुभव करता है, और (<font color=DarkSlateGray>इस प्रकार</font>) शत्रु-बन्धु, सुख-दुःख, प्रशंसा-निन्दा, लोष्ट- कांचन और जीवित-मरण को निर्विशेषयता ही (<font color=DarkSlateGray>अन्तर के बिना ही</font>) ज्ञेयरूप जानकर ज्ञानात्मक आत्मा में जिसकी परिणति अचलित हुई है; उस पुरुष को वास्तव में जो सर्वत: साम्य है वह (<font color=DarkSlateGray>साम्य</font>) संयत का लक्षण समझना चाहिये—कि जिस संयत के आत्मज्ञान-तत्त्वार्थश्रद्धान- संयतत्त्व के युगपत्पने का और आत्मज्ञान का युगपत्पना सिद्ध हुआ है ॥२४१॥</p></font></td>
    <td id=gatha276-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿वे श्रमण संयत-तपोधन हैं । जो किस विशेषता वाले हैं? शत्रु-बन्धु, सुख-दुःख, निन्दा- प्रशंसा, लोष्ट (<font color=DarkSlateGray>मिट्टी का ढ़ेला</font>)-स्वर्ण, जीवन-मरण में सम-समान मनवाले हैं ।  </p><br><p>इससे यह निश्चित हुआ- शत्रु-बंधु, सुख-दुःख, निन्दा-प्रशंसा, लोष्ट-स्वर्ण, जीवन-मरण, में समताभाव से परिणत अपने शुद्धात्मतत्त्व के सम्यकश्रद्धान, ज्ञान और अनुष्ठान रूप विकल्प सहित समाधि-स्वरूपली नता से, अच्छी तरह उत्पन्न विकार रहित उत्कृष्ट आह्लाद एक लक्षण सुखामृतरूप परिणति स्वरूप जो परम साम्य है; वही परमागम ज्ञान, तत्त्वार्थश्रद्धान, संयतत्व की युगपतता और उसीप्रकार निर्विकल्प आत्मज्ञानरूप से परिणत मुनिराज का लक्षण जानना चाहिये ॥२७६॥</p></font></td>
      </tbody></table></div>
</body>
</html>
