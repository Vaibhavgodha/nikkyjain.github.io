<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='043.html'><img src='../../../../../images/common/prev.jpg' id=next height=50 width=50/></a>
      <a href='045.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿ज्ञान और रागादि रहित कर्म का उदय बंध का कारण नहीं है</font></div>
    <h3 class=mainTitle align=center><font color=maroon> ﻿उदयगदा कम्मंसा जिणवरवसहेहिं णियदिणा भणिया (४३)<br>तेसु विमूढो रत्ते दुट्‌ठो वा बंधमणुभवदि ॥४४॥<br> </font></h3>
  <div class=bottomContainer id=bottomTxt46 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[उदयगता: कर्मांशा:]</b> (<font color=DarkSlateGray>संसारी जीव के</font>) उदय-प्राप्त कर्मांश (<font color=DarkSlateGray>ज्ञानावरणीय आदि पुद्गल-कर्म के भेद</font>) <b>[नियत्या]</b> नियम से <b>[जिनवरवृषभै:]</b> जिनवर वृषभों ने <b>[भणिता:]</b> कहे हैं । <b>[तेषु]</b> जीव उन कर्मांशों के होने पर <b>[विमूढ: रक्त: दुष्ट: वा]</b> मोही, रागी अथवा द्वेषी होता हुआ <b>[बन्धं अनुभवति]</b> बन्ध का अनुभव करता है ॥४३॥<br></div>
    <div class=tikaTopContainer><b><br> टीका : 
    <span id=teeka0 class=gatha044 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha044 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha044-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ कुतस्तर्हि ज्ञेयार्थपरिणमनलक्षणा क्रिया तत्फलं च भवतीति विवेचयति -<br><br>संसारिणो हि नियमेन तावदुदयगता: पुद्‌गलकर्मांशा: सन्त्येव । अथ स सत्सु तेषु संचेतयमानो मोहरागद्वेषपरिणतत्वात्‌ ज्ञेयार्थपरिणमनलक्षणया क्रियया युज्यते । तत एव च क्रियाफलभूतं बन्धमनुभवति । अतो मोहोदयात्‌ क्रियाक्रियाफले, न तु ज्ञानात्‌ ॥४३॥</font></span><br></font></b><br><br><font color=darkBlue><p>﻿प्रथम तो, संसारी के नियम से उदयगत पुद्गल कर्मांश होते ही हैं । अब वह संसारी, उन उदयगत कर्मांशों के अस्तित्व में, चेतते-जानते- अनुभव करते हुए, मोह-राग- द्वेष में परिणत होने से ज्ञेय पदार्थों में परिणमन जिसका लक्षण है ऐसी (<font color=DarkSlateGray>ज्ञेयार्थ परिणमन-स्वरूप</font>) क्रिया के साथ युक्त होता है; और इसीलिये क्रिया के फलभूत बन्ध का अनुभव करता है । इससे (<font color=DarkSlateGray>ऐसा कहा है कि</font>) मोह के उदय से ही (<font color=DarkSlateGray>मोह के उदय में युक्त होने के कारण से ही</font>) क्रिया और क्रिया फल होता है, ज्ञान से नहीं ॥४३॥</p></font></td>
    <td id=gatha044-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब, अनन्त पदार्थों की जानकारी रूप से परिणत होने पर भी ज्ञान बंध का कारण नहीं है, इसी प्रकार रागादि रहित कर्म का उदय भी बंध का कारण नहीं है; ऐसा निश्चित करते हैं -</p><br><p><b>[उदयगदा कम्मंसा जिणवरवसहेहिं णियदिणा भणिया]</b> उदय को प्राप्त ज्ञानावरणादि मूल-उत्तर कर्म प्रकृति भेद वाले कर्मांश तीर्थंकरों ने स्वभाव से कहे हैं, किन्तु (<font color=DarkSlateGray>वे</font>) अपने-अपने शुभाशुभ फल को देकर चले जाते हैं, रागादि परिणामों से रहित होने पर बंध नहीं करते हैं । तो फिर जीव बंध कैसे करता है? यदि यह प्रश्न हो तो? <b>[तेसु विमूढो रत्तो दुट्ठो वा बन्धमणुभवदि]</b> मोह, राग, द्वेष से विलक्षण निज शुद्धात्मतत्व की भावना से रहित होता हुआ उदय में आये हुये कर्मांशों में विशेष रूप से मोह, राग, द्वेष रूप होता है, वह केवलज्ञानादि अनन्त गुणों की प्रगटता स्वरूप मोक्ष से विलक्षण प्रकृति, स्थिति अनुभाग और प्रदेश भेदवाले बंध का अनुभव करता है ।</p><br><p>इससे यह निश्चय हुआ कि ज्ञान बंध का कारण नहीं, इसी प्रकार कर्म का उदय भी बंध का कारण नहीं है; किन्तु रागादि बंध के कारण हैं ।</p></font></td>
      </tbody></table></div>
</body>
</html>
