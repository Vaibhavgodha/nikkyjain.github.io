<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='054.html'><img src='../../../../../images/common/prev.jpg' id=next height=50 width=50/></a>
      <a href='056.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿ज्ञान और सुख की हेयोपादेयता</font></div>
    <h3 class=mainTitle align=center><font color=maroon> ﻿अत्थि अमुत्तं मुत्तं अदिंदियं इंदियं च अत्थेसु (५३)<br>णाणं च तहा सोक्खं जं तेसु परं च तं णेयं ॥५५॥<br> </font></h3>
  <div class=bottomContainer id=bottomTxt57 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अर्थेषु ज्ञानं]</b> पदार्थ सम्बन्धी ज्ञान <b>[अमूर्तं मूर्तं]</b> अमूर्त या मूर्त, <b>[अतीन्द्रिय ऐन्द्रिय च अस्ति]</b> अतीन्द्रिय या ऐन्द्रिय होता है; <b>[च तथा सौख्यं]</b> और इसी-प्रकार (<font color=DarkSlateGray>अमूर्त या मूर्त, अतीन्द्रिय या ऐन्द्रिय</font>) सुख होता है । <b>[तेषु च यत् परं]</b> उसमें जो प्रधान-उत्कृष्ट है <b>[तत् ज्ञेयं]</b> वह उपादेय-रूप जानना ॥५३॥<br></div>
    <div class=tikaTopContainer><b><br> टीका : 
    <span id=teeka0 class=gatha055 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha055 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha055-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ ज्ञानादभिन्नस्य सौख्यस्य स्वरूपं प्रपञ्चयन्‌ ज्ञानसौख्ययो: हेयोपादेयत्वं चिन्तयति -<br><br>अत्र ज्ञानं सौख्यं च मूर्तमिन्द्रियजं चैकमस्ति । इतरदमूर्तमतीन्द्रियं चास्ति । तत्र यदमूर्तमती-न्द्रियं च तत्प्रधानत्वादुपादेयत्वेन ज्ञातव्यम्‌ । तत्राद्यं मूर्ताभि: क्षायोपशमिकीभिरुपयोगशक्तिभिस्तथाविधेभ्य इन्द्रियेभ्य: समुत्पद्यमानं  परायत्तत्वात्‌ कादाचित्कं, क्रमकृतप्रवृत्ति सप्रतिपक्षं सहानिवृद्धि च गौणमिति कृत्वा ज्ञानं च सौख्यं च हेयम्‌ । इतरत्पुनरमूर्ताभिश्चैतन्यानुविधायिनीभिरेकाकिनीभिरेवात्मपरिणामशक्तिभिस्तथाविधे-भ्योऽतीन्द्रियेभ्य: स्वाभाविकचिदाकारपरिणामेभ्य: समुत्पद्यमानमत्यन्तमात्मायत्तत्वान्नित्यं, युगपत्कृतप्रवृत्ति नि:प्रतिपक्षमहानिवृद्धि च मुख्यमिति कृत्वा ज्ञानं सौख्यं चोपादेयम्‌ ॥५३॥</font></span><br></font></b><br><br><font color=darkBlue><p>﻿यहाँ, (<font color=DarkSlateGray>ज्ञान तथा सुख दो प्रकार का है-</font>) एक ज्ञान तथा सुख मूर्त और <sup>१</sup>इन्द्रियज है; और दूसरा (<font color=DarkSlateGray>ज्ञान तथा सुख</font>) अमूर्त और अतीन्द्रिय है । उसमें जो अमूर्त और अतीन्द्रिय है वह प्रधान होने से उपादेय-रूप जानना । वहाँ, पहला ज्ञान तथा सुख मूर्तरूप ऐसी क्षायोपशमिक उपयोग-शक्तियों से उस-उस प्रकार की इन्द्रियों के द्वारा उत्पन्न होता हुआ पराधीन होने से <sup>२</sup>कादाचित्क, क्रमश: <sup>३</sup>प्रवृत्त होने वाला, <sup>४</sup>सप्रतिपक्ष और <sup>५</sup>सहानिवृद्धि है इसलिये गौण है ऐसा समझकर वह हेय है अर्थात् छोड़ने योग्य है; और दूसरा ज्ञान तथा सुख अमूर्तरूप ऐसी  <sup>६</sup>चैतन्यानुविधायी ऐकाकी आत्मपरिणाम शक्तियों से तथाविध अतीन्द्रिय स्वाभाविक चिदाकार-परिणामों के द्वारा उत्पन्न होता हुआ अत्यन्त आत्माधीन होने से नित्य युगपत् प्रवर्तमान, नि:प्रतिपक्ष और हानिवृद्धि से रहित है, इसलिये मुख्य है, ऐसा समझकर वह (<font color=DarkSlateGray>ज्ञान और सुख</font>) उपादेय अर्थात् ग्रहण करने योग्य है ॥५३॥</p><br><span class=shortFont><sup>१</sup>इन्द्रियज = इन्द्रियों द्वारा उत्पन्न होनेवाला; ऐन्द्रिय<br><sup>२</sup>कादाचित्क = कदाचित्-कभी कभी होनेवाला; अनित्य<br><sup>३</sup>मूर्तिक इन्द्रियज ज्ञान क्रम से प्रवृत्त होता है; युगपत्‌ नहीं होता; तथा मूर्तिक इन्द्रियज सुख भी क्रमश: होता है, एक ही साथ सर्व इन्द्रियों के द्वारा या सर्व पकार से नहीं होता<br><sup>४</sup>सप्रतिपक्ष = प्रतिपक्ष-विरोधी सहित (<font color=DarkSlateGray>मूर्त-इन्द्रियज ज्ञान अपने प्रतिपक्ष अज्ञानसहित ही होता है, और मूर्त इन्द्रियज सुख उसके प्रतिपक्षभूत दु:ख सहित ही होता है</font>)<br><sup>५</sup>सहानिवृद्धि = हानिवृद्धि सहित<br><sup>६</sup>चैतन्यानुविधायी = चैतन्य के अनुसार वर्तनेवाली; चैतन्य के अनुकूलरूप से, विरुद्धरूप से नहीं, वर्तने वाली</span></font></td>
    <td id=gatha055-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब <b>'सुखप्रपंच'</b> नामक चतुर्थान्तराधिकार में अठारह गाथायें हैं । यहाँ पाँच स्थल हैं - उनमें से पहले स्थल में <b>[अत्थि अमुत्तं]</b> इत्यादि एक अधिकार गाथा, इसके बाद दूसरे स्थल में अतीन्द्रियज्ञान की मुख्यता से <b>[जं पेच्छदो]</b> इत्यादि एक गाथा; इसके बाद तीसरे स्थल में इन्द्रियज्ञान की मुख्यता से <b>[जीवो सयं अमुत्तो]</b> इत्यादि चार गाथायें; तत्पश्चात् चौथे स्थल में अतीन्द्रियसुख की मुख्यता से <b>[जादं सयं]</b> इत्यादि चार गाथायें तथा तदनन्तर पाँचवे स्थल में इन्द्रियसुख के प्रतिपादन रूप से आठ गाथायें हैं । </p><br><p>पॉचवे स्थल की उन आठ गाथाओं में से भी सर्वप्रथम इन्द्रियसुख को दुःखरूप से स्थापन के लिये <b>[मणुआसुरा]</b> इत्यादि दो गाथायें, उसके बाद मुक्तात्माओं को शरीर के अभाव में भी सुख है - यह बताने के लिये शरीर सुख का कारण नहीं है- इस कथनरूप से <b>[पप्पा इट्ठे विसये]</b> इत्यादि दो गाथायें, तत्पश्चात् इन्द्रिय-विषय भी सुख के कारण नहीं हैं - इस कथन रूप से <b>[तिमिरहरा]</b> - इत्यादि दो गाथायें और इसके बाद सर्वज्ञ नमस्कार की मुख्यता से <b>[तेजोदिट्ठि]</b> - इत्यादि दो गाथायें हैं । इसप्रकार पाँचवें स्थल में चार अन्तर स्थल हैं ।</p><br><p>इसप्रकार सुखप्रपंचाधिकार में समुदायपातनिका हुई ।</p><br><p>(<font color=DarkSlateGray>अब यहाँ अधिकार - गाथा रूप से पहला स्थल प्रारम्भ होता है ।</font>)</p><br><p>अब उपादेयभूत अतीन्द्रियसुख के स्वरूप का विस्तार करते हुये अतीन्द्रियज्ञान और अतीन्द्रियसुख उपादेय हैं, तथा इन्द्रिय जन्य ज्ञान सुख हेय हैं - इसप्रकार प्रतिपादन रूप से सबसे पहले प्रथम अधिकार स्थल गाथा द्वारा चार स्थलों को सूत्रित करते हैं (<font color=DarkSlateGray>व्यवस्थित करते हैं</font>) -</p><br><p><b>[अत्थि]</b> - है । क्या है- इस क्रिया का कर्ता कौन है? <b>[णाणं]</b> - ज्ञान है - यहाँ भिन्न विशिष्ट क्रम परस्पर सम्बन्ध-रहितता का सूचक है । वह ज्ञान किस विशेषतावाला है? <b>[अमुत्तं मुत्तं]</b> - अमूर्त और मूर्त है । वह ज्ञान और किस विशेषतावाला है? <b>[अदिंदियं इदियं च]</b> - जो ज्ञान अमूर्त है, वह अतीन्द्रिय है और जो मूर्त है, वह इन्द्रियजन्य है । इन विशेषताओं वाला ज्ञान है । इन विशेषताओ वाला ज्ञान किन विषयों में है? <b>[अत्थेसु]</b> - ऐसा ज्ञान, ज्ञेय पदार्थों के सम्बन्ध में है । <b>[तहा सोक्खं च]</b> - उसीप्रकार ज्ञान के समान अमूर्त, अतीन्द्रिय और मूर्त, इन्द्रियजन्य सुख होता है । <b>[जं तेसु परं च तं णेयं]</b> - उन पूर्वोक्त ज्ञान और सुख के मध्य जो उत्कृष्ट अतीन्द्रिय ज्ञान और सुख है, वह उपादेय है - ऐसा जानना चाहिये ।</p><br><p>उसका ही विस्तार करते हैं – अमूर्त, क्षायिकी, अतीन्द्रिय, चिदानन्द एक लक्षणवाली शुद्धात्म-शक्तियों से उत्पन्न होने के कारण स्वाधीन और अविनश्वर होने से अतीन्द्रिय ज्ञान और सुख उपादेय है; तथा पूर्वोक्त अमूर्त शुद्धात्म-शक्तियों से विरुद्ध लक्षणवाली क्षायोपशमिक इन्द्रिय- शक्तियों से उत्पन्न होने के कारण पराधीन और विनश्वर होने से इन्द्रियजन्य ज्ञान और सुख हेय है- यह तात्पर्य है ।</p></font></td>
      </tbody></table></div>
</body>
</html>
