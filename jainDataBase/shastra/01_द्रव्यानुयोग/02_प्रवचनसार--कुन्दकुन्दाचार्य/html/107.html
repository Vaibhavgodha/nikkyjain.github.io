<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='106.html'><img src='../../../../../images/common/prev.jpg' id=next height=50 width=50/></a>
      <a href='108.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿यह (नीचे अनुसार) सादृश्य-अस्तित्व का कथन है</font></div>
    <h3 class=mainTitle align=center><font color=maroon> ﻿इह विविहलक्खणाणं लक्खणमेगं सदित्ति सव्वगयं (९७)<br>उवदिसदा खलु धम्मं जिणवरवसहेण पण्णत्तं ॥१०७॥<br> </font></h3>
  <div class=bottomContainer id=bottomTxt109 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿द्रव्य स्वभाव से सिद्ध और सत् है- ऐसा जिनेन्द्र भगवान ने तत्त्वरूप से- वास्तविक कहा है और वह आगम से सिद्ध है-जो ऐसा स्वीकार नहीं करता, वह वास्तव में परसमय है ।<br></div>
    <div class=tikaTopContainer><b><br> टीका : 
    <span id=teeka0 class=gatha107 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha107 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha107-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿इदं तु सादृश्यास्तित्वाभिधानमस्तीति कथयति -<br><br>इह किल प्रपञ्चितवैचित्र्येण द्रव्यान्तरेभ्यो व्यावृत्त्य वृत्तेन प्रतिद्रव्यं सीमानमासूत्रयता विशेषलक्षणभूतेन च स्वरूपास्तित्वेन लक्ष्यमाणानामपि सर्वद्रव्याणामस्तमितवैचित्र्यप्रपञ्चं प्रवृत्त्य वृत्तं प्रतिद्रव्यमासूत्रितं सीमानं भिन्दत्सदिति सर्वगतं सामान्यलक्षणभूतं सादृश्यास्तित्व-मेकं खल्ववबोधव्यम्‌ । एवं सदित्यभिधानं सदिति परिच्छेदनं च सर्वार्थपरामर्शि स्यात्‌ । यदि पुनरिदमेव न स्यात्तदा किंचित्सदिति किंचिदसदिति किंचित्सच्चासच्चेति किंचिद-वाच्यमिति च स्यात्‌ । तत्तु विप्रतिषिद्धमेव प्रसाध्यं चैतदनोकहवत्‌ ।<br><br>यथा हि बहूनां बहुविधानामनोकहानामात्मीयस्यात्मीयस्य विशेषलक्षणभूतस्य स्वरूपा-स्तित्वस्यावष्टम्भेनोत्तिष्ठन्नानात्वं, सामान्यलक्षणभूतेन सादृश्योद्भासिनानोकहत्वेनोत्थापित-मेकत्वं तिरियते । तथा बहूनां बहुविधानां द्रव्याणामात्मीयात्मीयस्य विशेषलक्षणभूतस्य स्व- रूपास्तित्वस्यावष्टम्भेनोत्तिष्ठन्नानात्वं सामान्यलक्षणभूतेन सादृश्योद्भासिना सदित्यस्य भावेनो-त्थापितमेकत्वं तिरियति ।<br><br>यथा च तेषामनोकहानां सामान्यलक्षणभूतेन सादृश्योद्भासिनानोकहत्वेनोत्थापितेनैकत्वेन तिरोहितमपि विशेषलक्षणभूतस्य स्वरूपास्तित्वावष्टम्भेनोत्तिष्ठान्नानात्वमुच्चवाकास्ति, तथा सर्वद्रव्याणामपि सामान्यलक्षणभूतेन सादृश्योद्भासिना सदित्यस्य भावेनोत्थापितेनैकत्वेन तिरोहितमपि विशेषलक्षणभूतस्य स्वरूपास्तिवस्यावष्टम्भेनोत्तिष्ठन्नानात्वमुच्चकास्ति ॥९७॥</font></span><br></font></b><br><br><font color=darkBlue><p>﻿इस विश्व में, विचित्रता को विस्तारित करते हुए (<font color=DarkSlateGray>विविधता-अनेकता को दिखाते हुए</font>), अन्य द्रव्यों से <sup>१</sup>व्यावृत्त रहकर प्रवर्तमान, और प्रत्येक द्रव्य की सीमा को बाँधते हुए ऐसे विशेष-लक्षणभूत स्वरूपास्तित्व से (<font color=DarkSlateGray>समस्त द्रव्य</font>) लक्षित होते हैं फिर भी सर्व द्रव्यों का, विचित्रता के विस्तार को अस्त करता हुआ, सर्व द्रव्यों में प्रवृत्त होकर रहने वाला, और प्रत्येक द्रव्य की बँधी हुई सीमा की अवगणना करता हुआ, 'सत्' ऐसा जो <sup>२</sup>सर्वगत सामान्य-लक्षणभूत सादृश्यास्तित्व है वह वास्तव में एक ही जानना चाहिए । इस प्रकार 'सत्' ऐसा कथन और 'सत्' ऐसा ज्ञान सर्व पदार्थों का <sup>३</sup>परामर्श करने वाला है । यदि वह ऐसा (<font color=DarkSlateGray>सर्व-पदार्थ-परामर्शी</font>) न हो तो कोई पदार्थ सत् (<font color=DarkSlateGray>अस्तित्व-वाला</font>) कोई असत् (<font color=DarkSlateGray>अस्तित्व-रहित</font>), कोई सत् तथा असत् और कोई अवाच्य होना चाहिये; किन्तु वह तो विरुद्ध ही है, और यह (<font color=DarkSlateGray>'सत्' ऐसा कथन और ज्ञान के सर्व-पदार्थ-परामर्शी होने की बात</font>) तो सिद्ध हो सकती है, वृक्ष की भाँति ।</p><br><p>जैसे बहुत से, अनेक प्रकार के वृक्षों को अपने अपने विशेष-लक्षणभूत स्वरूपास्तित्व के अवलम्बन से उत्पन्न होने वाले अनेकत्व को, सामान्य लक्षणभूत <sup>४</sup>सादृश्य-दर्शक वृक्षत्व से उत्पन्न होने वाला एकत्व <sup>५</sup>तिरोहित (<font color=DarkSlateGray>अदृश्य</font>) कर देता है, इसी प्रकार बहुत से, अनेक प्रकार के द्रव्यों को अपने-अपने विशेष लक्षणभूत स्वरूपास्तित्व के अवलम्बन से उत्पन्न होने वाले अनेकत्व को, सामान्य-लक्षणभूत सादृश्य-दर्शक सत्‌पने से (<font color=DarkSlateGray>'सत्' ऐसे भाव से, अस्तित्व से, 'है' पने से</font>) उत्‍पन्‍न होने वाला एकत्व तिरोहित कर देता है । और जैसे उन वृक्षों के विषय में सामान्य-लक्षणभूत सादृश्य-दर्शक वृक्षत्व से उत्‍पन्‍न होने वाले एकत्व से तिरोहित होने पर भी (<font color=DarkSlateGray>अपने-अपने</font>) विशेष-लक्षणभूत स्वरूपास्तित्व के अवलम्बन से उत्‍पन्‍न होने वाला अनेकत्व स्पष्टतया प्रकाशमान रहता है, (<font color=DarkSlateGray>बना रहता है, नष्ट नहीं होता</font>); उसी प्रकार सर्व द्रव्यों के विषय में भी सामान्य-लक्षणभूत सादृश्य-दर्शक सत्-पने से उत्‍पन्‍न होने वाले एकत्व से तिरोहित होने पर भी (<font color=DarkSlateGray>अपने-अपने</font>) विशेष-लक्षणभूत स्वरूपास्तित्व के अवलम्बन से उत्‍पन्‍न होने वाला अनेकत्व स्पष्टतया प्रकाशमान रहता है ।</p><br><p><b>[बहुत से (<font color=DarkSlateGray>संख्यापेक्षा से अनेक</font>) और अनेक प्रकार के (<font color=DarkSlateGray>अर्थात् आम्र, अशोकादि</font>) वृक्षों का अपना-अपना स्वरूपास्तित्व भिन्न-भिन्न है, इसलिये स्वरूपास्तित्व की अपेक्षा से उनमें अनेकत्व है, परन्तु वृक्षत्व जो कि सर्व वृक्षों का सामान्य-लक्षण है और जो सर्व वृक्षों में सादृश्य बतलाता है, उसकी अपेक्षा से सर्व वृक्षों में एकत्व है । जब इस एकत्व को मुख्य करते हैं तब अनेकत्व गौण हो जाता है; इसी प्रकार बहुत से (<font color=DarkSlateGray>अनन्त</font>) और अनेक (<font color=DarkSlateGray>छह</font>) प्रकार के द्रव्यों का अपना-अपना स्वरूपास्तित्व भिन्न-भिन्न है इसलिये स्वरूपास्तित्व की अपेक्षा से उनमें अनेकत्व है, परन्तु सत्पना (<font color=DarkSlateGray>अस्तित्वपना, है ऐसा भाव</font>) जो कि सर्व द्रव्यों का सामान्य लक्षण है और जो सर्व-द्रव्यों में सादृश्य बतलाता है उसकी अपेक्षा से सर्व-द्रव्यों में एकत्व है । जब इस एकत्व को मुख्य करते हैं तब अनेकत्व गौण हो जाता है । और इस प्रकार जब सामान्य सत्‌पने को मुख्यता से लक्ष में लेने पर सर्व द्रव्यों के एकत्व की मुख्यता होने से अनेकत्व गौण हो जाता है, तब भी वह (<font color=DarkSlateGray>समस्त द्रव्यों का स्वरूप-अस्तित्व संबंधी</font>) अनेकत्व स्पष्टतया प्रकाशमान ही रहता है ।]</b></p><br><p>(<font color=DarkSlateGray>इस प्रकार सादृश्य अस्तित्व का निरूपण हुआ</font>) ॥९७॥</p><br><span class=shortFont><sup>१</sup>व्यावृत = पृथक्; अलग; भिन्न ।<br><sup>२</sup>सर्वगत = सर्व में व्यापनेवाला ।<br><sup>३</sup>परामर्श = स्पर्श; विचार; लक्ष; स्मरण ।<br><sup>४</sup>सादृश्य = समानत्व । <br><sup>५</sup>तिरोहित = तिरोभूत; आच्छादित; अदृश्य ।</span></font></td>
    <td id=gatha107-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[इह विविहलक्खणाणं]</b> इस लोक में प्रत्येक सत्ता नामक स्वरूपास्तित्व के द्वारा भिन्न-भिन्न लक्षण वाले चेतन-अचेतन, मूर्त-अमूर्त पदार्थों का <b>[लक्खणमेगं तु]</b> एक अखण्ड लक्षण है । वह अखण्ड लक्षण क्या है? अथवा अखण्ड लक्षणरूप कर्ता कौन है? <b>[सदिति]</b> सब 'सत्' है - इसप्रकार महासत्तारूप अखण्ड लक्षण है । वह लक्षण किस विशेषतावाला है? <b>[सव्वगयं]</b> संकर और व्यतिकर दोषों से रहित अपनी जाति का विरोध नहीं करनेवाले शुद्ध- संग्रहनय से सर्वगत - सभी पदार्थो में व्यापक पाया जाता है । यह किसने कहा है? <b>[उवदिसदा खलु धम्मं जिणवरवसहेण पण्णत्तं]</b> वस्तु का स्वभाव धर्म है -- ऐसा स्पष्टरूप से उपदेश देनेवाले जिनवरो में प्रधान - तीर्थंकरों ने संक्षेप में यह कहा ।</p><br><p>वह इसप्रकार - जैसे सभी मुक्तात्मा हैं- ऐसा कहने पर परमानन्द एक लक्षण सुखरूपी अमृतरस के आस्वाद से भरित <b>[अवस्थ]</b> परिपूर्ण भरे हुए लोकाकाश के बराबर शुद्ध - मात्र असंख्यात आत्मप्रदेशों से, तथा अन्तिम शरीर के आकार से कुछ कम आकार आदि पर्यायों से, तथा संकर-व्यतिकर दोषों के निराकरण रूप जाति भेद से भिन्न-भिन्न होने पर भी सर्व सिद्धों का ग्रहण होता है; उसीप्रकार 'सभी सत् हैं'- ऐसा कहने पर संग्रहनय से सभी पदार्थों का ग्रहण होता है ।</p><br><p>अथवा जैसे यह सेना है, यह वन है - ऐसा कहने पर अपनी-अपनी जाति के भेद से भिन्न-भिन्न क्रमश: घोडा, हाथी आदि पदार्थों का और नीम, आम आदि वृक्षों का एक साथ ग्रहण होता है; उसीप्रकार 'सभी सत् है' -ऐसा कहने पर शुद्ध संग्रह नय के द्वारा सादृश्यसत्ता नामक महासत्तारूप, अपनी जाति के अविरोधरूप से सभी पदार्थो का ग्रहण होता है - ऐसा अर्थ है ॥१०७॥</p></font></td>
      </tbody></table></div>
</body>
</html>
