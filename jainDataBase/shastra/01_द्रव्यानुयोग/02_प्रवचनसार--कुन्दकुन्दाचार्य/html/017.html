<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='016.html'><img src='../../../../../images/common/prev.jpg' id=next height=50 width=50/></a>
      <a href='018.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿इस स्वयंभू के शुद्धात्म-स्वभाव की प्राप्ति के अत्यन्त अविनाशी-पना और कथंचित् उत्पाद-व्यय-ध्रौव्य युक्तता का विचार करते हैं</font></div>
    <h3 class=mainTitle align=center><font color=maroon> ﻿भंगविहूणो य भवो संभवपरिवज्जिदो विणासो हि<br>विज्जदि तस्सेव पुणो ठिदिसंभवणाससमवाओ ॥१७॥<br> </font></h3>
  <div class=bottomContainer id=bottomTxt20 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[भङ्गविहिन: च भव:]</b> उसके (<font color=DarkSlateGray>शुद्धात्मस्वभाव को प्राप्त आत्मा के</font>) विनाश रहित उत्पाद है, और <b>[संभवपरिवर्जित: विनाश: हि]</b> उत्पाद रहित विनाश है । <b>[तस्य एव पुन:]</b> उसके ही फिर <b>[स्थितिसंभवनाशसमवाय: विद्यते]</b> स्थिति, उत्पाद और विनाश का समवाय मिलाप, एकत्रपना विद्यमान है ॥१७॥<br></div>
    <div class=tikaTopContainer><b><br> टीका : 
    <span id=teeka0 class=gatha017 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha017 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha017-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ स्वायम्भुवस्यास्य शुद्धात्मस्वभावलाभस्यात्यन्तमनपायित्वं कथंचिदुत्पादव्यय-ध्रौव्ययुक्तत्वं चालोचयति –<br>अस्य खल्वात्मन: शुद्धोपयोगप्रसादात्‌ शुद्धात्मस्वभावेन यो भव: स पुनस्तेन रूपेण प्रलयाभावाद्भङ्गविहीन: । यस्त्वशुद्धात्मस्वभावेन विनाश: स पुनरुत्पादाभावात्संभवपरि-वर्जित: । अतोऽस्य सिद्धत्वेनानपायित्वम्‌ । एवमपि स्थितिसंभवनाशसमवायोऽस्य न विप्रति-षिध्यते, भङ्गरहितोत्पादेन संभववर्जितविनाशेन तद्‌द्वयाधारभूतद्रव्येण च समवेतत्वात्‌ ॥१७॥</font></span><br></font></b><br><br><font color=darkBlue><p>﻿वास्तव में इस (<font color=DarkSlateGray>शुद्धात्म-स्वभाव को प्राप्त</font>) आत्मा के शुद्धोपयोग के प्रसाद से हुआ जो शुद्धात्म-स्वभाव से (<font color=DarkSlateGray>शुद्धात्म-स्वभावरूप से</font>) उत्पाद है वह, पुन: उस रूप से प्रलय का अभाव होने से विनाश रहित है; और (<font color=DarkSlateGray>उस आत्मा के शुद्धोपयोग के प्रसाद से हुआ</font>) जो अशुद्धात्म-स्वभाव से विनाश है वह पुन: उत्पत्ति का अभाव होने से, उत्पाद रहित है । इससे (<font color=DarkSlateGray>यह कहा है कि</font>) उस आत्मा के सिद्ध-रूप से अविनाशीपन है । ऐसा होने पर भी आत्मा के उत्पाद, व्यय और ध्रौव्य का समवाय विरोध को प्राप्त नहीं होता, क्योंकि वह विनाश रहित उत्पाद के साथ, उत्पाद रहित विनाश के साथ और उन दोनों के आधार-भूत द्रव्य के साथ समवेत (<font color=DarkSlateGray>तन्मयता से युक्त-एकमेक</font>) है ।</p></font></td>
    <td id=gatha017-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[भंगविहीणो य भवो]</b> विनाश रहित उत्पाद जीवन-मरण आदि में समता-भाव लक्षण परम-उपेक्षा संयम-रूप शुद्धोपयोग से उत्पन्न जो वह केवलज्ञान रूप उत्पाद । वह केवलज्ञानरूप उत्पाद किस विशेषता वाला है ? वह केवलज्ञानरूप उत्पाद विनाश रहित है । <b>[संभवपरिवज्जिदो विणासो त्ति]</b> उत्पाद रहित विनाश है । जो वह मिथ्यात्व रागादि परिवर्तनरूप संसार पर्याय का विनाश है । वह संसार पर्याय का विनाश किस विशेषता वाला है? वह संसार पर्याय का विनाश उत्पाद से रहित है- वीतरागी आत्मतत्त्व से विरुद्ध लक्षण वाले रागादि परिणामों का अभाव होने से उत्पाद से रहित है । इससे जाना जाता है कि उन्हीं भगवान के द्रव्यार्थिकनय की अपेक्षा सिद्ध-स्वरूप से विनाश नहीं है । <b>[विज्जदि तस्सेव पुणो ठिदिसंभवणाससमवाओ]</b> फिर भी उन्हीं के ध्रौव्य-उत्पाद-व्यय का समवाय (<font color=DarkSlateGray>संग्रह</font>) विद्यमान है । उन्हीं भगवान के पर्यायार्थिकनय से शुद्ध व्यंजन पर्याय की अपेक्षा सिद्ध पर्यायरूप से उत्पाद संसार पर्यायरूप से विनाश और केवलज्ञानादि गुणों के आधारभूत द्रव्यपने से धौव्य है ।</p><br><p>इससे सिद्ध हुआ कि द्रव्यार्थिकनय से नित्यपना होने पर भी पर्यायार्थिकनय से उत्पाद-व्यय-धौव्य तीनों पाये जाते हैं ।</p></font></td>
      </tbody></table></div>
</body>
</html>
