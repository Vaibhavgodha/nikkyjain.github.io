<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='292.html'><img src='../../../../../images/common/prev.jpg' id=next height=50 width=50/></a>
      <a href='294.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब शुभोपयोग के पात्रभूत वस्तु-विशेष से फल विशेष दिखाते हैं-</font></div>
    <h3 class=mainTitle align=center><font color=maroon> ﻿रागो पसत्थभूदो वत्थुविसेसेण फलदि विवरीदं (२५५)<br>णाणाभूमिगदाणिह बीजाणिव सस्सकालम्हि ॥२९३॥<br> </font></h3>
  <div class=bottomContainer id=bottomTxt284 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[इह नानाभूमिगतानि बीजानि इव]</b> जैसे इस जगत में अनेक प्रकार की भूमियों में पड़े हुए बीज <b>[सस्यकाले]</b> धान्यकाल में विपरीतरूप से फलते हैं, उसी प्रकार <b>[प्रशस्तभूतः राग:]</b> प्रशस्तभूत राग <b>[वस्तुविशेषेण]</b> वस्तु-भेद से (<font color=DarkSlateGray>पात्र भेद से</font>) <b>[विपरीतं फलति]</b> विपरीतरूप से फलता है । <br></div>
    <div class=tikaTopContainer><b><br> टीका : 
    <span id=teeka0 class=gatha293 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha293 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha293-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ शुभोपयोगस्य कारणवैपरीत्यात्‌ फलवैपरीत्यं साधयति - <br><br>यथैकेषामपि बीजानां भूमिवैपरीत्यान्निष्पत्तिवैपरीत्यं, तथैकस्यापि प्रशस्तरागलक्षणस्य शुभोपयोगस्य पात्रवैपरीत्यात्फलवैपरीत्यं कारणविशेषात्कार्यविशेषस्यावश्यंभावि-त्वात्‌ ॥२५५॥</font></span><br></font></b><br><br><font color=darkBlue><p>﻿जैसे बीज ज्यों के त्यों होने पर भी भूमि की विपरीतता से निष्पत्ति की विपरीतता होती है, (<font color=DarkSlateGray>अर्थात् अच्छी श्रम में उसी बीज का अच्छा अन्न उत्‍पन्‍न होता है और खराब भूमि में वही खराब हो जाता है या उत्‍पन्‍न ही नहीं होता</font>), उसी प्रकार प्रशस्तराग स्वरूप शुभोपयोग ज्यों का त्यों होने पर भी पात्र की विपरीतता से फल की विपरीतता होती है, क्योंकि कारण के भेद से कार्य का भेद अवश्यम्भावी (<font color=DarkSlateGray>अनिवार्य</font>) है ॥२५५॥ </p></font></td>
    <td id=gatha293-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[फलदि- फलता है]</b> फल देता है । वह कौन फल देता है? <b>[रागो]</b> राग फल देता है । कैसा राग फल देता है? <b>[पसत्थभूदो]</b> प्रशस्तभूत- दानपूजादिरूप राग फल देता है । वह क्या फल देता है? <b>[विवरीदं]</b> विपरीत- और दूसरे रूप भिन्नभिन्न फल देता है । किस करणभूत से-किस साधन से फल देता है? इस अर्थ में दृष्टान्त कहते हैं- <b>[णाणाभूमिगदाणिह बीजाणिव सस्सकालम्हि]</b> यहाँ अनेक प्रकार की भूमियों में पड़े हुये बीज के, धान्य-उत्पत्ति काल के समान ।  </p><br><p>यहाँ अर्थ यह है- जैसे जघन्य, मध्यम, उत्कृष्ट, भूमि में, वे ही बीज, भिन्न-भिन्न फल देते हैं, उसी- प्रकार बीज के स्थानीय वही शुभोपयोग, भूमि के स्थानीय पात्रभूत वस्तु-विशेष से भिन्न-भिन्न फल देता है ।  </p><br><p>उससे क्या सिद्ध हुआ- जब पहले गाथा में कहे गये न्याय से सम्यक्त्व पूर्वक शुभोपयोग होता है, तब मुख्यरूप से पुण्य बंध होता है तथा परम्परा से मोक्ष होता है । यदि वह वैसा (<font color=DarkSlateGray>सम्यक्त्व के साथ</font>) नहीं है, तो मात्र पुण्य बन्ध ही होता है ॥२९३॥</p></font></td>
      </tbody></table></div>
</body>
</html>
