<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='265.html'><img src='../../../../../images/common/prev.jpg' id=next height=50 width=50/></a>
      <a href='267.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब श्रमण एकाग्रता को प्राप्त है । और वह एकाग्रता आगम के परिज्ञान से ही होती है, ऐसा प्रकाशित करते हैं-</font></div>
    <h3 class=mainTitle align=center><font color=maroon> ﻿एयग्गदो समणो एयग्गं णिच्छिदस्स अत्थेसु (२३२)<br>णिच्छित्ती आगमदो आगमचेट्ठा तदो जेट्ठा ॥२६६॥<br> </font></h3>
  <div class=bottomContainer id=bottomTxt257 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[श्रमण:]</b> श्रमण <b>[ऐकाग्रगतः]</b> एकाग्रता को प्राप्त होता है; <b>[ऐकाग्र]</b> एकाग्रता <b>[अर्थेषु निश्‍चितस्य]</b> पदार्थों के निश्‍चयवान् के होती है; <b>[निश्‍चिति:]</b> (<font color=DarkSlateGray>पदार्थों का</font>) निश्‍चय <b>[आगमत:]</b> आगम द्वारा होता है; <b>[ततः]</b> इसलिये <b>[आगमचेष्टा]</b> आगम में व्यापार <b>[ज्येष्ठा]</b> मुख्य है । <br></div>
    <div class=tikaTopContainer><b><br> टीका : 
    <span id=teeka0 class=gatha266 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha266 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha266-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ श्रामण्यापरनाम्नो मोक्षमार्गस्यैकाग्र्‌यलक्षणस्य प्रज्ञापनं तत्र तन्मूलसाधनभूते प्रथममागम एव व्यापारयति -<br><br>श्रमणो हि तावदैकाग्र्‌यगत एव भवति । ऐकाग्र्‌यं तु निश्चितार्थस्यैव भवति । अर्थनिश्चय-स्त्वागमादेव भवति । तत आगम एव व्यापार: प्रधानतर:, न चान्या गतिरस्ति ।<br>यतो न खल्वागममन्तरेणार्था निश्चेतुं शक्यन्ते, तस्यैव हि त्रिसमयप्रवृत्तत्रिलक्षणसकल-पदार्थसार्थयाथात्म्यावगमसुस्थितान्तरङ्गगम्भीरत्वात्‌ ।<br>न चार्थनिश्चयमन्तरेणैकाग्र्‌यं सिद्धय्येत्‌, यतोऽनिश्चितार्थस्य कदाचिन्निश्चिकीर्षाकुलित-चेतस: समन्ततो दोलायमानस्यात्यन्ततरलतया, कदाचिच्चिकीर्षाज्वरपरवशस्य विश्वं स्वयं सिसृक्षोर्विश्वव्यापारपरिणतस्य प्रतिक्षणविजृम्भमाणक्षोभतया, कदाचिद्‌बुभुक्षाभावितस्य विश्वं स्वयं भोग्यतयोपादाय रागद्वेषदोषकल्माषितचित्तवृत्तेरिष्टानिष्टविभागेन प्रवर्तितद्वैतस्य प्रतिवस्तुपरिणममानस्यात्यन्तविसंस्ठुलतया, कृतनिश्चयनि:क्रियनिर्भोगं युगपदापीतविश्व-मप्यविश्वतयैकं भगवन्तमात्मानपश्यत: सततं वैयग्र्‌यमेव स्यात्‌ ।<br><br>न चैकाग्र्‌यमन्तरेण श्रामण्यं सिद्धय्येत्‌, यतोऽनैकाग्र्‌यस्यानेकमेवेदमिति पश्यतस्तथा-प्रत्ययाभिनिविष्टस्यानेकमेवेदमिति जानतस्तथानुभूतिभावितस्यानेकमेवेदमितिप्रत्यर्थ-विकल्पव्यावृत्तचेतसा संततं प्रवर्तमानस्य तथावृत्तिदु:स्थितस्य चैकात्मप्रतीत्यनुभूतिवृत्ति-स्वरूपसम्यग्दर्शनज्ञानचारित्रपरिणतिप्रवृत्तदृशिज्ञप्तिवृत्तिरूपात्मतत्त्वैकाग्र्‌याभावात्‌ शुद्धात्म-तत्त्वप्रवृत्तिरूपं श्रामण्मेव न स्यात्‌ ।<br>अत: सर्वथा मोक्षमार्गापरनाम्न: श्रामण्यस्य सिद्धये भगवदर्हत्सर्वज्ञोपज्ञे प्रकटानेकान्त-केतने शब्दब्रह्माणि निष्णातेन मुमुक्षुणा भवितव्यम्‌ ॥२३२॥</font></span><br></font></b><br><br><font color=darkBlue><p>﻿प्रथम तो, श्रमण वास्तव में एकाग्रता को प्राप्त ही होता है; एकाग्रता पदार्थों के निश्‍चयवान् के ही होती है; और पदार्थों का निश्‍चय आगम द्वारा ही होता है; इसलिये आगम में ही व्यापार प्रधानतर (<font color=DarkSlateGray>विशेष प्रधान</font>) है; दूसरी गति (<font color=DarkSlateGray>अन्य कोई मार्ग</font>) नहीं है । उसका कारण यह है कि—</p><br><p>    वास्तव में आगम के बिना पदार्थों का निश्‍चय नहीं किया जा सकता; क्योंकि आगम ही, जिसके त्रिकाल (<font color=DarkSlateGray>उत्पाद-व्यय-ध्रौव्यरूप</font>) तीन लक्षण प्रवर्तते हैं ऐसे सकलपदार्थसार्थके यथातथ्य ज्ञान द्वारा सुस्थित अंतरंग से गम्भीर है (<font color=DarkSlateGray>अर्थात् आगम का ही अंतरंग, सर्व पदार्थों के समूह के यथार्थज्ञान द्वारा सुस्थित है इसलिये आगम ही समस्त पदार्थों के यथार्थ ज्ञान से गम्भीर है</font>) । </p><br><p>    और, पदार्थों के निश्‍चय के बिना एकाग्रता सिद्ध नहीं होती; क्योंकि, जिसे पदार्थों का निश्‍चय नहीं है वह (<font color=DarkSlateGray>१</font>) कदाचित् निश्‍चय करने की इच्छा से आकुलता प्राप्त चित्त के कारण सर्वत: दोलायमान (<font color=DarkSlateGray>डावाँडोल</font>) होने से अत्यन्त तरलता (<font color=DarkSlateGray>चंचलता</font>) प्राप्त करता है, (<font color=DarkSlateGray>२</font>) कदाचित् करने की इच्छारूप ज्वर से परवश होता हुआ विश्व को (<font color=DarkSlateGray>समस्त पदार्थों को</font>) स्वयं सर्जन करने की इच्छा करता हुआ विश्वव्यापाररूप (<font color=DarkSlateGray>समस्त पदार्थों की प्रवृत्तिरूप</font>) परिणमित होने से प्रतिक्षण क्षोभ की काटता को प्राप्त होता है, और (<font color=DarkSlateGray>३</font>) कदाचित् भोगने की इच्छा से भावित होता हुआ विश्व को स्वयं भोग्यरूप ग्रहण करके, रागद्वेषरूप दोष से कलुषित चित्तवृत्ति के कारण (<font color=DarkSlateGray>वस्तुओं में</font>) इष्ट-अनिष्ट विभाग द्वारा द्वैत को प्रवर्तित करता हुआ प्रत्येक वस्तुरूप परिणमित होने से अत्यन्त अस्थिरता को प्राप्त होता है, इसलिये (<font color=DarkSlateGray>उपरोक्त तीन कारणों से</font>) उस अनिश्‍चयी जीव के (<font color=DarkSlateGray>१</font>) कृतनिश्‍चय, (<font color=DarkSlateGray>२</font>) निष्क्रिय और (<font color=DarkSlateGray>३</font>) निर्भोग ऐसे भगवान आत्मा को—जो कि युगपत् विश्व को पी जाने वाला होने पर भी विश्वरूप न होने से एक है उसे—नहीं देखने से सतत व्यग्रता ही होती है, (<font color=DarkSlateGray>एकाग्रता नहीं होती</font>) ।</p><br><p>    और एकाग्रता के बिना श्रामण्य सिद्ध नहीं होता; क्योंकि जिसके एकाग्रता नहीं है वह जीव (<font color=DarkSlateGray>१</font>) यह अनेक ही है ऐसा देखता (<font color=DarkSlateGray>श्रद्धान करता</font>) हुआ उस प्रकार की प्रतीति में अभिनिविष्ट होता है; (<font color=DarkSlateGray>२</font>) यह अनेक ही है ऐसा जानता हुआ उस प्रकार की अनुभूति से भावित होता है, और (<font color=DarkSlateGray>३</font>) यह अनेक ही है इस प्रकार प्रत्येक पदार्थ के विकल्प से खण्डित (<font color=DarkSlateGray>छिन्‍नभिन्‍न</font>) चित्त सहित सतत प्रवृत्त होता हुआ उस प्रकार की वृत्ति से दु:स्थित होता है, इसलिये उसे एक आत्मा की प्रतीति-अनुभूति‍-वृत्तिस्वरूप सम्यग्दर्शन-ज्ञान-चारित्र परिणतिरूप प्रवर्तमान जो दृशि (<font color=DarkSlateGray>दर्शन</font>)-ज्ञप्ति-वृत्तिरूप आत्मतत्त्व में एकाग्रता है उसका अभाव होने से शुद्धात्मतत्त्व प्रवृत्तिरूप श्रामण्य हो (<font color=DarkSlateGray>शुद्धात्मतत्त्व में प्रवृत्तिरूप मुनिपना ही</font>) नहीं होता ।</p><br><p>    इससे (<font color=DarkSlateGray> ऐसा कहा गया है कि</font>) मोक्षमार्ग जिसका दूसरा नाम है ऐसे श्रामण्य की सर्वप्रकार से सिद्धि करने के लिये मुमुक्षु को भगवान- अर्हन्त सर्वज्ञ से उपज्ञ (<font color=DarkSlateGray>स्वयं जानकर कहे गये</font>) शब्दब्रह्म में—जिसका कि अनेकान्तरूपी केतन (<font color=DarkSlateGray>चिह्न-ध्वज-लक्षण</font>) प्रगट है उसमें—निष्णात होना चाहिये ।</p></font></td>
    <td id=gatha266-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[एयग्गगदो समणो]</b> एकाग्रता को प्राप्त श्रमण हैं । यहाँ अर्थ यह है-तीन लोक-तीन कालवर्ती सम्पूर्ण द्रव्य-गुण-पर्यायों को एक काल में जानने में समर्थ परिपूर्ण निर्मल केवलज्ञान लक्षण अपने परमात्मतत्त्व की सम्यक् श्रद्धान-ज्ञान-अनुष्ठानरूप दशा एकाग्रता कहलाती है । उस दशा को प्राप्त अर्थात् तन्मयरूप से परिणत श्रमण--मुनिराज हैं । <b>[एयग्गं णिच्छिदस्स]</b> और एकाग्रता निश्चित के होती है । किनमें निश्चित के एकाग्रता होती है? <b>[अत्थेसु]</b> टंकोत्कीर्ण ज्ञायक एक स्वभाव जो वह परमात्म-पदार्थ--तत्प्रभृति पदार्थों में निश्चित के--पदार्थों के सम्बन्ध में निश्चित बुद्धिवाले के एकाग्रता होती है । <b>[णिच्छित्ति आगमदो]</b> और वह पदार्थों में निश्चित बुद्धि आगम से होती है ।  </p><br><p>वह इसप्रकार- जीव भेद, कर्म भेद का प्रतिपादन करनेवाले आगम के अभ्यास से होती है, मात्र आगम के अभ्यास से नहीं, वरन् उसी प्रकार आगमपद के सारभूत ज्ञानानन्द एक परमात्म-तत्त्व को प्रकाशित करनेवाला--बतानेवाला होने से अध्यात्म नामक परमागम से, पदार्थों की जानकारी होती है । <b>[आगमचेट्ठा तदो जेट्ठा]</b> इस कारण ही कहे गये लक्षण वाले आगम और परमागम में चेष्टा, प्रवृत्ति ज्येष्ठ-श्रेष्ठ-प्रशस्य-श्रेयस्कर है -- ऐसा अर्थ है ॥२६६॥ </p></font></td>
      </tbody></table></div>
</body>
</html>
