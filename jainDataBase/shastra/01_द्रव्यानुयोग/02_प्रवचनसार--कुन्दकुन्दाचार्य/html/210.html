<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='209.html'><img src='../../../../../images/common/prev.jpg' id=next height=50 width=50/></a>
      <a href='211.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, सूत्रद्वारा ऐसा प्रश्न करते हैं कि जिनने शुद्धात्मा को उपलब्ध किया है ऐसे सकलज्ञानी (सर्वज्ञ) क्या ध्याते हैं? </font></div>
    <h3 class=mainTitle align=center><font color=maroon> ﻿णिहदघणघादिकम्मो पच्चक्खं सव्वभावतच्चण्हू (१९७)<br>णेयंतगदो समणो झादि कमट्ठं असंदेहो ॥२१०॥<br> </font></h3>
  <div class=bottomContainer id=bottomTxt208 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[निहतघनघातिकर्मा]</b> जिनने घनघातिकर्म का नाश किया है, <b>[प्रत्यक्षं सर्वभावतत्वज्ञ:]</b> जो सर्व पदार्थों के स्वरूप को प्रत्यक्ष जानते हैं और <b>[ज्ञेयान्तगतः]</b> जो ज्ञेयों के पार को प्राप्त हैं, <b>[असंदेह: श्रमण:]</b> ऐसे संदेह रहित श्रमण <b>[कम् अर्थं]</b> किस पदार्थ को <b>[ध्यायति]</b> ध्याते हैं? <br></div>
    <div class=tikaTopContainer><b><br> टीका : 
    <span id=teeka0 class=gatha210 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha210 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha210-teeka0><b><font color=darkGreen>अमृतचंद्राचार्य </font></b><br><br><font color=darkBlue><p>﻿लोक को (<font color=DarkSlateGray>१</font>) मोह का सद्‌भाव होने से तथा (<font color=DarkSlateGray>२</font>) ज्ञानशक्ति के प्रतिबन्धक का सद्‌भाव होने से, (<font color=DarkSlateGray>१</font>) वह तृष्णा सहित है तथा (<font color=DarkSlateGray>२</font>) उसे पदार्थ प्रत्यक्ष नहीं है और वह विषय को अवच्छेदपूर्वक नहीं जानता, इसलिये वह (<font color=DarkSlateGray>लोक</font>) अभिन्नषित, जिज्ञासित और संदिग्ध पदार्थ का ध्यान करता हुआ दिखाई देता है; परन्तु घनघातिकर्म का नाश किया जाने से (<font color=DarkSlateGray>१</font>) मोह का अभाव होने के कारण तथा (<font color=DarkSlateGray>२</font>) ज्ञानशक्ति के प्रतिकधक का अभाव होने से, (<font color=DarkSlateGray>१</font>) तृष्णा नष्ट की गई है तथा (<font color=DarkSlateGray>२</font>) समस्त पदार्थों का स्वरूप प्रत्यक्ष है तथा ज्ञेयों का पार पा लिया है, इसलिये भगवान सर्वज्ञदेव अभिलाषा नहीं करते, जिज्ञासा नहीं करते और संदेह नहीं करते; तब फिर (<font color=DarkSlateGray>उनके</font>) अभि‍न्‍नषित, जिज्ञासित और संदिग्ध पदार्थ कहाँ से हो सकता है ? ऐसा है तब फिर वे क्या ध्याते हैं ?</p></font></td>
    <td id=gatha210-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[णिहदघणघादिकम्मो]</b> पहले (<font color=DarkSlateGray>२०९ वीं</font>) गाथा में कहे गये निश्चल निज परमात्म-तत्त्व में परिणति-रूप शुद्ध ध्यान द्वारा घनरूप घाति कर्मों को नष्ट करने वाले । <b>[पच्चक्खं सव्वभावतच्चण्हू]</b> जैसे प्रत्यक्ष होता है, वैसे सभी पदार्थों तत्त्वों को जानने वाले--सभी पदार्थों को पूर्ण-रूप से जानने के स्वरूप-वाले । <b>[ णेयंतगदो]</b> ज्ञेयों के अन्त को प्राप्त--जानने की अपेक्षा ज्ञेय-भूत पदार्थों के पार को प्राप्त (<font color=DarkSlateGray>सभी को जानने वाले</font>) । इसप्रकार तीन विशेषणों से सहित <b>[समणो]</b> जीवन-मरण आदि में समभाव-रूप से परिणत आत्म- स्वरूप श्रमण--महाश्रमण--सर्वज्ञ--केवली भगवान <b>[झादि कमट्ठं]</b> किस पदार्थ का ध्यान करते हैं ? ऐसा प्रश्न है । अथवा किस पदार्थ का ध्यान करते हैं ? किसी भी पदार्थ का ध्यान नहीं करते -- ऐसा आक्षेप है । वे सर्वज्ञ कैसे होते हुए किसी का भी ध्यान नहीं करते ? <b>[असंदेहो]</b> वे सन्देह रहित--संशय आदि दोषों से रहित होते हुए किसी का भी ध्यान नहीं करते हैं ।</p><br><p>यहाँ अर्थ यह है -- जैसे कोई भी देवदत्त, विषय-सुख की प्राप्ति के लिये, विद्या की आराधना-रूप ध्यान करता है; जब विद्या सिद्ध हो जाती है और उसके फल-स्वरूप विषय-सुख प्राप्त हो जाता है, तब उसकी आराधना-रूप ध्यान नहीं करता है; उसी प्रकार ये भगवान भी केवलज्ञान-रूपी विद्या की प्राप्ति के लिये और उसके फल-स्वरूप अनन्त-सुख की प्राप्ति के लिये पहले छद्मस्थ दशा में शुद्धात्मा की भावना (<font color=DarkSlateGray>तद्रूप परिणमन</font>) रूप ध्यान करते थे, अब उस ध्यान से केवलज्ञान रूपी विद्या सिद्ध हो गई है, तथा उसके फल-स्वरूप अनन्त-सुख भी प्रगट हो गया है, तब वे किसलिये अथवा किस पदार्थ का ध्यान करते हैं ? ऐसा प्रश्न अथवा आक्षेप है ।</p><br><p>इस प्रश्न अथवा आक्षेप का दूसरा कारण भी है -- पदार्थ के परोक्ष होने पर ध्यान होता है, केवली-भगवान के सभी पदार्थ प्रत्यक्ष हैं तब ध्यान कैसे करते हैं?</p><br><p>इस प्रकार पूर्व-पक्ष की अपेक्षा एक गाथा पूर्ण हुई ॥२१०॥</p></font></td>
      </tbody></table></div>
</body>
</html>
