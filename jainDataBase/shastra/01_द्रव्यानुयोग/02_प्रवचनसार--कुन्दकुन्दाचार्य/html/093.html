<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='092.html'><img src='../../../../../images/common/prev.jpg' id=next height=50 width=50/></a>
      <a href='094.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿मोह-क्षय करने का उपायान्तर (दूसरा उपाय) विचारते हैं</font></div>
    <h3 class=mainTitle align=center><font color=maroon> ﻿जिणसत्थादो अट्ठे पच्चक्खादीहिं बुज्झदो णियमा (८६)<br>खीयदि मोहोवचयो तम्हा सत्थं समधिदव्वं ॥९३॥<br> </font></h3>
  <div class=bottomContainer id=bottomTxt95 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जिनशास्त्रात्]</b> जिनशास्त्र द्वारा <b>[प्रत्यक्षादिभि:]</b> प्रत्यक्षादि प्रमाणों से <b>[अर्थान्]</b> पदार्थों को <b>[बुध्यमानस्य]</b> जानने वाले के <b>[नियमात्]</b> नियम से <b>[मोहोपचय:]</b> <sup>*</sup>मोहोपचय <b>[क्षीयते]</b> क्षय हो जाता है <b>[तस्मात्]</b> इसलिये <b>[शास्त्रं]</b> शास्त्र का <b>[समध्येतव्यम्]</b> सम्यक् पकार से अध्ययन करना चाहिये ॥८६॥<br><br><span class=shortFont><sup>*</sup>मोहोपचय = मोह का उपचय । (<font color=DarkSlateGray>उपचय = संचय; समूह</font>)</span><br></div>
    <div class=tikaTopContainer><b><br> टीका : 
    <span id=teeka0 class=gatha093 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha093 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha093-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ मोहक्षपणोपायान्तरमालोचयति - <br><br>यत्किल द्रव्यगुणपर्यायस्वभावेनार्हतो ज्ञानादात्मनस्तथाज्ञानं मोहक्षपणोपायत्वेन प्राक्‌ प्रतिपन्नम्‌, तत्‌ खलूपायान्तरमिदपेक्षते । इदं हि विहितप्रथमभूमिकासंक्रमणस्य सर्वज्ञोपज्ञतया सर्वतोऽप्यबाधितं शाब्दं प्रमाणमाक्रम्य क्रीडतस्तत्संस्कारस्फुटीकृतविशिष्टसंवेदनशक्तिसंपद: सहृदयहृदयानंदोद्‌भेददायिना  प्रत्यक्षेणान्येन वा तदविरोधिना प्रमाणजातेन तत्त्वत: समस्तमपि वस्तुजातं परिच्छिन्दत: क्षीयत एवातत्त्वाभिनिवेशसंस्कारकारी मोहोपचय: । अतो हि मोहक्षपणे परमं शब्दब्रह्मोपासनं भावज्ञानावष्टम्भदृढीकृतपरिणामेन सम्यगधीयमानमुपायान्तरम्‌ ॥८६॥</font></span><br></font></b><br><br><font color=darkBlue><p>﻿द्रव्य-गुण-पर्याय स्वभाव से अर्हन्त के ज्ञान द्वारा आत्मा का उस प्रकार का ज्ञान मोह-क्षय के उपाय के रूप में पहले (<font color=DarkSlateGray>८० वीं गाथा में</font>) प्रतिपादित किया गया था, वह वास्तव में इस (<font color=DarkSlateGray>निम्न-लिखित</font>) उपायान्तर की अपेक्षा रखता है । (<font color=DarkSlateGray>वह उपायान्तर क्या है सो कहा जाता है</font>) : -</p><br><p>जिसने प्रथम भूमिका में गमन किया है ऐसे जीव को, जो <sup>१</sup>सर्वज्ञोपज्ञ होने से सर्व प्रकार से अबाधित है ऐसे, शाब्द प्रमाण को (<font color=DarkSlateGray>द्रव्य श्रुत-प्रमाण को</font>) प्राप्त करके क्रीड़ा करने पर, उसके संस्कार से विशिष्ट संवेदन (<font color=DarkSlateGray>ज्ञान</font>) शक्ति रूप सम्पदा प्रगट करने पर, <sup>२</sup>सहृदय-जनों के हृदय को आनन्द का <sup>३</sup>उद्भेद देने वाले प्रत्यक्ष प्रमाण से अथवा उससे (<font color=DarkSlateGray>प्रत्यक्ष प्रमाण से</font>) अविरुद्ध अन्य प्रमाण समूह से <sup>१</sup>तत्त्वतः समस्त वस्तु-मात्र को जानने पर <sup>१</sup>अतत्त्व-अभिनिवेश के संस्कार करने वाला मोहोपचय (<font color=DarkSlateGray>मोहसमूह</font>) अवश्य ही क्षय को प्राप्त होता है । इसलिये मोह का क्षय करने में, परम शब्द-ब्रह्म की उपासना का भाव-ज्ञान के अवलम्बन द्वारा दृढ़ किये गये परिणाम से सम्यक् प्रकार अभ्यास करना सो उपायान्तर है । (<font color=DarkSlateGray>जो परिणाम भाव-ज्ञान के अवलम्बन से दृढ़ीकृत हो ऐसे परिणाम से द्रव्य-श्रुत का अभ्यास करना सो मोह-क्षय करने के लिये उपायान्तर है</font>) ॥८६॥</p><br><span class=shortFont><sup>१</sup>सर्वज्ञोपज्ञ = सर्वज्ञ द्वारा स्वयं जाना हुआ (<font color=DarkSlateGray>और कहा हुआ</font>)<br><sup>२</sup>सहृदय = भावुक; शास्त्र में जिस समय जिस भाव का प्रसंग होय उस भाव को हृदय में ग्रहण करने वाला; बुध; पंडित<br><sup>३</sup>उद्भेद = स्फुरण; प्रगटता; फुवारा</span></font></td>
    <td id=gatha093-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जिणसत्थादो अट्ठे पच्चक्खादीहिं बुज्झदो णियमा]</b> - जिन शास्त्र से प्रत्यक्षादि प्रमाणों द्वारा शुद्धात्मादि पदार्थो को जाननेवाले जीव का निश्चय से । उन्हें जानने का क्या फल है? <b>[खीयदि मोहोवचयो]</b> - उन्हें जानने से विपरीत अभिप्रायरूप संस्कार करनेवाला मोह समूह नष्ट हो जाता है । <b>[तम्हा सत्थं समधिदव्वं]</b> - इसलिये शास्त्र का अच्छी तरह से अध्ययन करना चाहिये । </p><br><p>वह इसप्रकार - कोई भव्य, वीतराग-सर्वज्ञ देव द्वारा कहे गये शास्त्र से ''एक मेरा शाश्वत आत्मा'' इत्यादि परमात्मा का उपदेश देने वाले श्रुतज्ञान द्वारा सर्वप्रथम आत्मा को जानता है और उसके बाद विशिष्ट अभ्यास के वश से परम समाधि (<font color=DarkSlateGray>स्वरूप-लीनता</font>) के समय रागादि विकल्पों से रहित मानस-प्रत्यक्ष(<font color=DarkSlateGray>स्वंसवेदन प्रत्यक्ष</font>) से उसी आत्मा को जानता है, अथवा उसीप्रकार अनुमान से जानता है। </p><br><p>वह इसप्रकार- निश्चयनय से शरीर में शुद्ध- बुद्ध एकस्वभाव-परमात्मा (<font color=DarkSlateGray>त्रिकाली निज भगवान आत्मा</font>) है । शरीर में ही निज परमात्मा है - यह कैसे जाना? सुखादि के समान विकार रहित स्वसंवेदन प्रत्यक्षरूप से यह जाना जाता है, उसीप्रकार अन्य भी पदार्थ यथासंभव आगम-अभ्यास के बल से उत्पन्न प्रत्यक्ष अथवा अनुमान से जाने जाते हैं । इसलिये भव्य मोक्षाथीं को आगम का अभ्यास करना चाहिये - यह तात्पर्य है |</p></font></td>
      </tbody></table></div>
</body>
</html>
