<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='258.html'><img src='../../../../../images/common/prev.jpg' id=next height=50 width=50/></a>
      <a href='260.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब उसी अनाहारकता को प्रकारान्तर से-दूसरे रूप में कहते हैं -</font></div>
    <h3 class=mainTitle align=center><font color=maroon> ﻿केवलदेहो समणो देहे ण ममत्ति रहिदपरिकम्मो (२२८)<br>आजुत्ते तं तवसा अणिगूहिय अप्पणो सत्तिं ॥२५९॥<br> </font></h3>
  <div class=bottomContainer id=bottomTxt251 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[केवलदेह: श्रमण:]</b> केवलदेही (<font color=DarkSlateGray>जिसके मात्र देहरूप परिग्रह वर्तता है, ऐसे</font>) श्रमण ने <b>[देहे]</b> शरीर में भी <b>[न मम इति]</b> 'मेरा नहीं है' ऐसा समझकर <b>[रहितपरिकर्मा]</b> परिकर्म (<font color=DarkSlateGray>श्रंगार</font>) रहित वर्तते हुए, <b>[आत्मनः]</b> अपने आत्मा की <b>[शक्तिं]</b> शक्ति को <b>[अनिगूह्य]</b> छुपाये बिना <b>[तपसा]</b> तप के साथ <b>[तं]</b> उसे (<font color=DarkSlateGray>शरीर को</font>) <b>[आयुक्तवान्]</b> युक्त किया (<font color=DarkSlateGray>जोड़ा</font>) है ।<br></div>
    <div class=tikaTopContainer><b><br> टीका : 
    <span id=teeka0 class=gatha259 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha259 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha259-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ कुतो युक्ताहारत्वं सिद्धय्यतीत्युपदिशति -<br><br>यतो हि श्रमण: श्रामण्यपर्यायसहकारिकारणत्वेन केवलदेहमात्रस्योपधे: प्रसह्याप्रतिषेध- कत्वात्केवलदेहत्वे सत्यपि देहे ‘किं किंचण’ इत्यादिप्राक्तनसूत्रद्योतितपरमेश्वराभिप्राय-परिग्रहेण न नाम ममायं ततो नानुग्रहार्ह: किंतूपेक्ष्य एवेति परित्यक्तसमस्तसंस्कारत्वाद्रहित-परिकर्मा स्यात्‌ । ततस्तन्ममत्वपूर्वकानुचिताहारग्रहणाभावाद्युक्ताहारत्वं सिद्धय्येत्‌ ।<br>यतश्च समस्तामप्यात्मशक्तिं प्रकटयन्ननन्तरसूत्रोदितेनानशनस्वभावलक्षणेन तपसा तं देहं सर्वारम्भेणाभियुक्तवान्‌ स्यात्‌, तत आहारग्रहणपरिणामात्मकयोगध्वंसाभावाद्युक्तस्यैवाहारेण च युक्ताहारत्वं सिद्धय्येत ॥२२८॥</font></span><br></font></b><br><br><font color=darkBlue><p>﻿श्रामण्यपर्याय के सहकारी कारण के रूप में केवल देहमात्र उपधि को श्रमण बलपूर्वक-हठ से निषेध नहीं करता इसलिये वह केवल देहवान् है; ऐसा (<font color=DarkSlateGray>देहवान्</font>) होने पर भी, 'किं किंचण' इत्यादि पूर्वसूत्र (<font color=DarkSlateGray>गाथा २४४</font>) द्वारा प्रकाशित किये गये परमेश्वर के अभिप्राय का ग्रहण करके 'यह (<font color=DarkSlateGray>शरीर</font>) वास्तव में मेरा नहीं है इसलिये यह अनुग्रह योग्य नहीं है किन्तु उपेक्षा योग्य ही है' इस प्रकार देह में समस्त संस्कार को छोड़ा होने से परिकर्मरहित है । इसलिये उसके देह के ममत्वपूर्वक अनुचित आहार ग्रहण का अभाव होने से युक्ताहारीपना सिद्ध होता है । और (<font color=DarkSlateGray>अन्य प्रकार से</font>) उसने (<font color=DarkSlateGray>आत्मशक्ति को किंचित्‌मात्र भी छुपाये बिना</font>) समस्त ही आत्मशक्ति को प्रगट करके, अन्तिम सूत्र (<font color=DarkSlateGray>गाथा २२७</font>) द्वारा कहे गये अनशनस्वभावलक्षण तप के साथ उस शरीर को सर्वारम्भ (<font color=DarkSlateGray>उद्यम</font>) से युक्त किया है (<font color=DarkSlateGray>जोड़ा है</font>); इसलिये आहारग्रहण के परिणामस्वरूप योगध्वंस का अभाव होने से उसका आहार युक्त का (<font color=DarkSlateGray>योगी का</font>) आहार है; इसलिये उसके युक्ताहारीपना सिद्ध होता है ।</p></font></td>
    <td id=gatha259-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[केवलदेहो]</b> मात्र शरीर इसके सिवाय अन्य परिग्रह से रहित हैं । कर्तारूप वे कौन अन्य परिग्रह से रहित हैं? <b>[समणो]</b> निन्दा-प्रशंसा आदि में समान मनवाले श्रमण अन्य परिग्रह से रहित हैं । तब फिर क्या उनका शरीर मे ममत्व होता होगा? ऐसा नहीं है । <b>[देहे वि ममत्तरहिदपरिकम्मो]</b> शरीर में भी ममत्व रहित परिकर्म है । </p><br><p>''मैं ममत्व का त्याग करता हूँ निर्ममत्व में उपस्थित होता हूँ । आत्मा ही मेरा आलम्बन है, शेष सभी को मैं छोड़ता हूँ ।"</p><br><p>इसप्रकार गाथा में कहे गये क्रम से शरीर में भी ममत्व रहित हैं । <b>[आजुत्तो तं तवसा]</b> उस शरीर को तप के साथ जोड़ते हैं । क्या करके उस शरीर को तप के साथ जोड़ते हैं? <b>[अणिगूहिय]</b> नहीं छिपाकर उसे जोड़ते हैं । किसे नहीं छिपाकर जोड़ते हैं? <b>[अप्पणो सत्तिं]</b> अपनी शक्ति को नहीं छिपाकर उसे जोड़ते हैं । </p><br><p>इससे क्या कहा गया है? - जो कोई भी शरीर से भिन्न शेष परिग्रह को छोड़कर, शरीर में भी ममत्व रहित है, उसीप्रकार उस शरीर को तप के साथ जोड़ता है, वह नियम से युक्ताहार-विहार है ॥२५९॥</p></font></td>
      </tbody></table></div>
</body>
</html>
