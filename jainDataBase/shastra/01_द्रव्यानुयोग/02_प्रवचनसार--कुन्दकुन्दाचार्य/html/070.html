<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='069.html'><img src='../../../../../images/common/prev.jpg' id=next height=50 width=50/></a>
      <a href='071.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿आत्मा के सुख-स्वभावता और ज्ञान-स्वभावता अन्य दृष्टान्त से दृढ़ करते हैं</font></div>
    <h3 class=mainTitle align=center><font color=maroon> ﻿सयमेव जहादिच्चो तेजो उण्हो य देवदा णभसि (६८)<br>सिद्धो वि तहा णाणं सुहं च लोगे तहा देवो ॥७०॥<br> </font></h3>
  <div class=bottomContainer id=bottomTxt72 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यथा]</b> जैसे <b>[नभसि]</b> आकाश में <b>[आदित्य:]</b> सूर्य <b>[स्वयमेव]</b> अपने आप ही <b>[तेज:]</b> तेज, <b>[उष्ण:]</b> उष्ण <b>[च]</b> और <b>[देवता]</b> देव है, <b>[तथा]</b> उसी प्रकार <b>[लोके]</b> लोक में <b>[सिद्ध: अपि]</b> सिद्ध भगवान भी (<font color=DarkSlateGray>स्वयमेव</font>) <b>[ज्ञानं]</b> ज्ञान <b>[सुखं च]</b> सुख <b>[तथा देव:]</b> और देव हैं ॥६८॥<br></div>
    <div class=tikaTopContainer><b><br> टीका : 
    <span id=teeka0 class=gatha070 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha070 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha070-teeka0><b><font color=darkGreen>अमृतचंद्राचार्य </font></b><br><br><font color=darkBlue><p>﻿जैसे आकाश में अन्य कारण की अपेक्षा रखे बिना ही सूर्य <ol><li>स्वयमेव अत्यधिक प्रभा-समूह से चमकते हुए स्वरूप के द्वारा विकसित प्रकाश-युक्त होने से तेज है, <li>कभी <sup>१</sup>उष्णतारूप परिणमित लोहे के गोले की भाँति सदा उष्णता-परिणाम को प्राप्त होने से उष्ण है, और <li>देवगति-नामकर्म के धारावाहिक उदय के वशवर्ती स्वभाव से देव है;</ol> इसी प्रकार लोक में अन्य कारण की अपेक्षा रखे बिना ही भगवान आत्मा स्वयमेव ही <ol><li>स्व-पर को प्रकाशित करने में समर्थ निर्वितथ (<font color=DarkSlateGray>सच्ची</font>) अनन्त शक्ति-युक्त सहज संवेदन के साथ तादात्म्य होनेसे ज्ञान है, <li>आत्म-तृप्ति से उत्पन्न होने वाली जो <sup>२</sup>परिनिवृत्ति है; उसमें प्रवर्तमान अनाकुलता में सुस्थितता के कारण सौख्य है, और <li>जिन्हें आत्म-तत्त्व की उपलब्धि निकट है ऐसे बुध जनों के मनरूपी <sup>३</sup>शिलास्तंभ में जिसकी अतिशय <sup>४</sup>द्युति स्तुति उत्कीर्ण है ऐसा दिव्य आत्म-स्वरूपवान होने से देव है ।</ol> इसलिये इस आत्मा को सुख-साधनाभास (<font color=DarkSlateGray>जो सुख के साधन नहीं हैं परन्तु सुख के साधन होने का आभास-मात्र जिनमें होता है ऐसे</font>) विषयों से बस हो ।</p><br><span class=shortFont><sup>१</sup>जैसे लोहे का गोला कभी उद्याता-परिणाम से परिणमता है वैसे सूर्य सदा ही उष्पता-परिणाम से परिणमा हुआ है<br><sup>२</sup>परिनिर्वृत्ति = मोक्ष; परिपूर्णता; अन्तिम सम्पूर्ण सुख (<font color=DarkSlateGray>परिनिर्वृत्ति आत्म-तृप्ति से होती है अर्थात् आत्म-तृप्ति की पराकाष्ठा ही परिनिर्वृत्ति है</font>)<br><sup>३</sup>शिलास्तंभ = पत्थर का खंभा<br><sup>४</sup>द्युति = दिव्यता; भव्यता, महिमा (<font color=DarkSlateGray>गणधरदेवादि बुध जनों के मन में शुद्धात्म-स्वरूप की दिव्यता का स्तुतिगान उत्कीर्ण हो गया है</font>)</span></font></td>
    <td id=gatha070-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[सयमेव जहादिच्चो तेजो उण्हो य देवदा णभसि]</b> - अन्य कारणों की अपेक्षा नहीं करके जैसे सूर्य स्वयं ही स्व-पर प्रकाशरूप से तेज है, उसीप्रकार स्वयं ही उष्ण है और वैसे ही अज्ञानी मनुष्यों का देवता है। कहीं स्थित सूर्य इनरूप है? आकाश में स्थित सूर्य इनरूप है । <b>[सिद्धो वा तहा णाणं सुहं च]</b> - उसी प्रकार सिद्ध भगवान भी अन्य कारणों की अपेक्षा नहीं करके स्वभाव से ही स्व-पर प्रकाशक केवलज्ञान-मय और उसी प्रकार परम संतुष्टि स्वरूप अनाकुलता लक्षण सुखमय हैं । सिद्ध भगवान इनमय कहाँ है? <b>[लोगे]</b> - वे लोक में इनमय हैं । <b>[तहा देवो]</b> - और उसी प्रकार निज-शुद्धात्मा के सम्यग्दर्शन-ज्ञान-चारित्र रूप अभेद रत्नत्रय स्वरूप निर्विकल्प समाधि से उत्पन्न सुन्दर आनन्द के तीव्र प्रवाह-रूप सुखामृत पान के पिपासु गणधर देव आदि परम-योगियों और देवेन्द्र आदि आसन्न-भव्य जीवों के मन में निरन्तर परम आराध्य और वैसे ही अनन्त ज्ञानादि गुणों के स्तवन से स्तुत्य जो पवित्र आत्म-स्वरूप - उस स्वभाव के कारण देव हैं ।</p><br><p>इससे ज्ञात होता है कि मुक्तात्माओं को विषयों से भी प्रयोजन नहीं है ।</p><br><p>इसप्रकार स्वभाव से ही सुख-स्वभावी होने से विषय भी मुक्तात्माओं को सुख के कारण नहीं - इस कथनरूप दो गाथायें पूर्ण हुईं ।</p></font></td>
      </tbody></table></div>
</body>
</html>
