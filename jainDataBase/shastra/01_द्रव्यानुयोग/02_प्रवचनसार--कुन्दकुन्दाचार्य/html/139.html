<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='138.html'><img src='../../../../../images/common/prev.jpg' id=next height=50 width=50/></a>
      <a href='140.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब, ‘क्रिया’ रूप और ‘भाव’ रूप ऐसे जो द्रव्य के भाव हैं उनकी अपेक्षा से द्रव्य का भेद निश्‍चित करते हैं </font></div>
    <h3 class=mainTitle align=center><font color=maroon> ﻿उप्पादट्ठिदिभंगा पोग्गलजीवप्पगस्स लोगस्स (१२९)<br>परिणामा जायंते संघादादो व भेदादो ॥१३९॥<br> </font></h3>
  <div class=bottomContainer id=bottomTxt140 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿पुद्गल-जीवात्मक लोक में परिणमन से संघात और भेद से उत्पाद-व्यय-ध्रौव्य होते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha139 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha139 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha139-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ क्रियाभावतद्‌भावविशेषं निश्चिनोति -<br><br>क्रियाभाववत्त्वेन केवलभाववत्त्वेन च द्रव्यस्यास्ति विशेष: । तत्र भाववन्तौ क्रियावन्तौ च पुद्‌गलजीवौ परिणामाद्‌भेदसंघाताभ्यां चोत्पद्यमानावतिष्ठमानभज्यमानत्वात्‌ । शेषद्रव्याणि तु भाववन्त्येव परिणामादेवोत्पद्यमानावतिष्ठमानभज्यमानत्वादिति निश्चय: ।<br>तत्र परिणाममात्रलक्षणो भाव:, परिस्पन्दनलक्षणा क्रिया । तत्र सर्वाण्यपि द्रव्याणि परिणामास्वभावात्वात्‌ परिणामेनोपात्तन्वयव्यतिरेकाण्यवतिष्ठमानोत्पद्यमानभज्यमानानि भाववन्ति  भवन्ति ।<br>पुद्‌गलास्तु परिस्पन्दस्वभावात्वात्परिस्पन्देन भिन्ना: संघातेन संहता: पुनर्भेदेनोत्पद्य-मानावतिष्ठमानभज्यमाना: क्रियावन्तश्च भवन्ति । तथा जीवा अपि परिस्पन्दस्वभावत्वात्परि-स्पन्देन नूतनकर्मनोकर्मपुद्‌गलेभ्यो भिन्नास्तै: सह संघातेन, संहता: पुनर्भेदेनोत्पद्यमानावतिष्ठ-मानभज्यमाना: क्रियावन्तश्च भवन्ति ॥१२९॥</font></span><br></font></b><br><br><font color=darkBlue><p>﻿कोई द्रव्य भाव तथा क्रिया वाले होने से और कोई द्रव्य केवल भाव वाले होने से,—इस अपेक्षा से द्रव्य के भेद होते है । उसमें पुद्‌गल तथा जीव (<font color=DarkSlateGray>१</font>) भाववाले तथा (<font color=DarkSlateGray>२</font>) क्रियावाले हैं, क्योंकि (<font color=DarkSlateGray>१</font>) परिणाम द्वारा तथा (<font color=DarkSlateGray>२</font>) संघात और भेद के द्वारा वे उत्‍पन्‍न होते हैं, टिकते हैं और नष्ट होते हैं । शेष द्रव्य तो भाववाले ही हैं, क्योंकि वे परिणाम के द्वारा ही उत्‍पन्‍न होते हैं, टिकते है और नष्ट होते हैं;—ऐसा निश्‍चय है ।</p><br><p>उसमें, ‘भाव’ का लक्षण परिणाममात्र है; और ‘क्रिया’ का लक्षण परिस्पंद (<font color=DarkSlateGray>कम्पन</font>) है । वहाँ समस्त ही द्रव्य भाव वाले हैं, क्योंकि परिणामस्वभाव वाले होने से परिणाम के द्वारा अन्वय और व्यतिरेकों को प्राप्त होते हुए वे उत्‍पन्‍न होते हैं, टिकते हैं और नष्ट होते हैं । पुद्‌गल तो (<font color=DarkSlateGray>भाववाले होने के अतिरिक्त</font>) क्रियावाले भी होते हैं, क्योंकि परिस्पंद स्वभाव वाले होने से परिस्पद के द्वारा पृथक् पुद्‌गल एकत्रित हो जाते हैं, इसलिये और एकत्रित मिले हुए पुद्‌गल पुन: पृथक् हो जाते हैं, इसलिये (<font color=DarkSlateGray>इस अपेक्षा से</font>) वे उत्पन्न होते हैं, टिकते हैं और नष्ट होते हैं । तथा जीव भी भाववाले होने के अतिरिक्त क्रियावाले भी होते हैं, क्योंकि परिस्पन्दन स्वभाव वाले होने से परिस्पंद के द्वारा नवीन कर्म—नोकर्मरूप पुद्‌गलों से भिन्न जीव उनके साथ एकत्रित होने से और कर्म-नोकर्मरूप पुद्‌गलों के साथ एकत्रित हुए जीव बाद में पृथक् होने से (<font color=DarkSlateGray>इस अपेक्षा से</font>) वे उत्पन्न होते हैं, टिकते हैं और नष्ट होते हैं ॥१२९॥</p></font></td>
    <td id=gatha139-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[जायन्ते]</b> उत्पन्न होते हैं । कर्तारूप कौन उत्पन्न होते हैं? अथवा उत्पन्न होने की क्रिया को करनेवाला कौन है? <b>[उप्पादट्ठिदिभंगा]</b> उत्पत्ति, स्थिति और विनाश उत्पन्न होते हैं । ये तीनों किसके हैं? <b>[लोगस्स]</b> ये तीनों लोक के हैं । वे किस विशेषता वाले लोक के हैं? <b>[पोग्गलजीवप्पगस्स]</b> वे पुद्गल-जीवात्मक लोक के हैं, यहाँ पुद्गल और जीव उपलक्षण (<font color=DarkSlateGray>संकेत</font>) हैं इससे षडद्रव्यात्मक-छह द्रव्य स्वरूप लोक के वे है । उस लोक के वे उत्पाद-व्यय-ध्रौव्य कैसे होते हैं? <b>[परिणामादो]</b> परिणाम से, एक-एक समय-प्रति समयवर्ती अर्थपर्याय से, <b>[संघादादो व भेदादो]</b> जीव पुद्गलों के उत्पाद आदि मात्र अर्थ पर्याय से ही नहीं होते हैं वरन् संघात से, भेद से अर्थात् व्यंजनपर्याय से भी होते हैं ।</p><br><p>वह इसप्रकार- धर्म, अधर्म, आकाश और काल के मुख्यरूप से एक-एक समयवर्ती अर्थ पर्यायें ही होती हैं; तथा जीव और पुद्गलों के अर्थपर्याय और व्यंजनपर्याय दोनों होती हैं । उनके दोनों कैसे होती हैं? यदि ऐसा प्रश्न हो तो उत्तर कहते है- प्रतिसमय परिणमनरूप अर्थपर्यायें कहलाती हैं । जब जीव इस शरीर को भेदकर-त्यागकर दूसरे भव में शरीर के साथ संघात करता है- शरीर के ग्रहण करता है, तब विभाव व्यंजनपर्याय होती है, उसकारण ही दूसरे भव में संक्रमण होने से-परिवर्तन होने से सक्रियत्व -क्रिया (<font color=DarkSlateGray>स्थान से स्थानान्तररूप क्रिया</font>) सहितपना कहते है । उसी प्रकार पुद्गलों की, विवक्षित स्कन्ध के विघटन से- खण्डित होने से सक्रियता होने के कारण दूसरे स्कन्ध के साथ सयोग होने पर विभाव व्यंजनपर्याय होती है । परन्तु मुक्तजीवो के निश्चय रत्नत्रय लक्षण परम कारणसमयसार नामक निश्चय मोक्षमार्ग के बल से अयोगी (<font color=DarkSlateGray>चौदहवे गुणस्थान</font>) के अंतिम समय में नख और केश (<font color=DarkSlateGray>नाखून और बाल</font>) को छोड़कर परमौदारिक शरीर के विलीयमानरूप से (<font color=DarkSlateGray>कपूर के समान उड़ जानेरूप से</font>) नष्ट हो जाने पर केवलज्ञानादि अनंतचतुष्टय की (<font color=DarkSlateGray>अव्याबाध-सुख की मुख्यता से</font>) प्रगटता लक्षण परम कार्यसमयसाररूप स्वभाव व्यंजनपर्याय रूप से जो वह उत्पाद है, वह भेद से ही होता है,संघात से नही । वह स्वभाव व्यजनपर्याय उनके संघात से क्यों नही होती है? यदि ऐसा प्रश्न हो तो उत्तर कहते है- दूसरे शरीर के साथ सम्बन्ध का अभाव होने से उनके वह भेद से ही उत्पन्न होती है, संघात से नही- ऐसा भाव है ॥१३९॥</p></font></td>
      </tbody></table></div>
</body>
</html>
