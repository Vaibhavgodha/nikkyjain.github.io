<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='056.html'><img src='../../../../../images/common/prev.jpg' id=next height=50 width=50/></a>
      <a href='058.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿इन्द्रिय-सुख का साधनभूत इन्द्रिय-ज्ञान हेय है</font></div>
    <h3 class=mainTitle align=center><font color=maroon> ﻿जीवो सयं अमुत्ते मुत्तिगदो तेण मुत्तिणा मुत्तं (५५)<br>ओगेण्हित्त जोग्गं जाणदि वा तं ण जाणादि ॥५७॥<br> </font></h3>
  <div class=bottomContainer id=bottomTxt59 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[स्वयं अमूर्त:]</b> स्वयं अमूर्त ऐसा <b>[जीव:]</b> जीव <b>[मूर्तिगतः]</b> मूर्त शरीर को प्राप्त होता हुआ <b>[तेन मूर्तेन]</b> उस मूर्त शरीर के द्वारा <b>[योग्य मूर्तं]</b> योग्य मूर्त पदार्थ को <b>[अवग्रह्य]</b> <sup>*</sup>अवग्रह करके (<font color=DarkSlateGray>इन्द्रिय-ग्रहण योग्य मूर्त पदार्थ का अवग्रह करके</font>) <b>[तत्]</b> उसे  <b>[जानाति]</b> जानता है <b>[वा न जानाति]</b> अथवा नहीं जानता (<font color=DarkSlateGray>कभी जानता है और कभी नहीं जानता</font>) ॥५५॥<br><br><span class=shortFont><sup>*</sup>अवग्रह = मतिज्ञान से किसी पदार्थ को जानने का प्रारम्भ होने पर पहले ही अवग्रह होता है क्योंकि मतिज्ञान अवग्रह, ईहा, अवाय और धारणा-इस क्रम से जानता है</span><br></div>
    <div class=tikaTopContainer><b><br> टीका : 
    <span id=teeka0 class=gatha057 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha057 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha057-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथेन्द्रियसौख्यसाधनीभूतमिन्द्रियज्ञानं हेय प्रणिन्दति - <br><br>इन्द्रियज्ञानं हि मूर्तोपलम्भकं मूर्तोपलभ्यं च । तद्वान्‌ जीव: स्वयममूर्तोऽपि पंचेन्द्रियात्मकं शरीरं मूर्तमुपागतस्तेन ज्ञप्तिनिष्पत्तै बलाधाननिमित्ततयोपलम्भकेन मूर्तेन मूर्त स्पर्शादिप्रधानं वस्तूपलभ्यतामुपागतं योग्यमवगृह्य कदाचित्तदुपर्युपरि शुद्धिसंभवादवगच्छति, कदाचित्त-संभवान्नावगच्छति, परोक्षत्वात्‌ । परोक्षं हि ज्ञानमतिदृढतराज्ञानतमोग्रन्थिगुण्ठनान्निमीलितस्यानादिसिद्धचैतन्यसामान्यसंबंधस्याप्यात्मन: स्वयं परिच्छेत्तुमर्थमसमर्थस्योपात्तनुपात्तपरप्रत्ययसामग्रीमार्गणव्यग्रतयात्यंतविसंष्ठुलत्वमवलम्बमानमनन्ताया: शक्ते: परिस्खलनान्नितान्तविक्लवीभूतं महामोहमल्ल-स्य जीवदवस्थत्वात्‌ परपरिणतिप्रवर्तिताभिप्रायमपि पदे पदे प्राप्तविप्रलम्भमनुपलम्भसंभा-वनामेव परमार्थतोऽर्हति । अतस्तद्धेयम्‌ ॥५५॥</font></span><br></font></b><br><br><font color=darkBlue><p>﻿इन्द्रियज्ञान को <sup>१</sup>उपलम्भक भी मूर्त है और <sup>२</sup>उपलभ्य भी मूर्त है । वह इन्द्रियज्ञान वाला जीव स्वयं अमूर्त होने पर भी मूर्त-पचेन्द्रियात्मक शरीर को प्राप्त होता हुआ, ज्ञप्ति उत्पन्न करने में बल-धारण का निमित्त होने से जो उपलम्भक है ऐसे उस मूर्त (<font color=DarkSlateGray>शरीर</font>) के द्वारा मूर्त ऐसी <sup>३</sup>स्पर्शादि-प्रधान वस्तु को-जो कि योग्य हो अर्थात् जो (<font color=DarkSlateGray>इन्द्रियों के द्वारा</font>) उपलभ्य हो उसे- अवग्रह करके, कदाचित उससे आगे-आगे की शुद्धि के सद्धाव के कारण उसे जानता है और कदाचित अवग्रह से आगे आगे की शुद्धि के असद्धाव के कारण नहीं जानता, क्योंकि वह (<font color=DarkSlateGray>इन्द्रिय ज्ञान</font>) परोक्ष है । परोक्षज्ञान, चैतन्य-सामान्य के साथ (<font color=DarkSlateGray>आत्मा का</font>) अनादि-सिद्ध सम्बन्ध होने पर भी जो अति दृढ़तर अज्ञानरूप तमोग्रन्थि (<font color=DarkSlateGray>अन्धकार-समूह</font>) द्वारा आवृत हो गया है, ऐसा आत्मा पदार्थ को स्वयं जानने के लिये असमर्थ होने से <sup>४</sup>उपात्त और <sup>५</sup>अनुपात्त पर-पदार्थरूप सामग्री को ढूँढने की व्यग्रता से अत्यन्त चंचल-तरल-अस्थिर वर्तता हुआ, अनन्त-शक्ति से च्युत होने से अत्यन्त <sup>६</sup>विक्लव वर्तता हुआ, महामोह-मल्ल के जीवित होने से परपरिणति का (<font color=DarkSlateGray>पर को परिणमित करने का</font>) अभिप्राय करने पर भी पद-पद पर ठगाता हुआ, परमार्थत: अज्ञान में गिने जाने योग्य है । इसलिये वह हेय है ॥५५॥</p><br><span class=shortFont><sup>१</sup>उपलम्भक = बतानेवाला, जानने में निमित्त-भूत । (<font color=DarkSlateGray>इन्द्रियज्ञान को पदार्थों के जानने में निमित्त-भूत मूर्त पचेन्द्रियात्मक शरीर है</font>)<br><sup>२</sup>उपलभ्य = जनाने योग्य<br><sup>३</sup>स्पर्शादिप्रधान = जिसमें स्पर्श, रस, गंध और वर्ण मुख्य हैं, ऐसी<br><sup>४</sup>उपात्त = पास (<font color=DarkSlateGray>इन्द्रिय, मन इत्यादि उपात्त पर पदार्थ हैं</font>)<br><sup>५</sup>अनुपात्त = अप्राप्त (<font color=DarkSlateGray>प्रकाश इत्यादि अनुपात्त पर पदार्थ हैं</font>)<br><sup>६</sup>विक्लव = खिन्न; दुःखी, घबराया हुआ</span></font></td>
    <td id=gatha057-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब हेयभूत इन्द्रिय-सुख का कारण होने से और अल्प-विषय होने से इन्द्रिय-ज्ञान हेय है ऐसा उपदेश देते हैं -</p><br><p><b>[जीवो सयं अमुत्तो]</b> - प्रथम तो जीव शक्तिरूप से शुद्ध-द्रव्यार्थिक-नय से अमूर्त, अतीन्द्रिय ज्ञान-सुख स्वाभावी है, बाद में अनादि बंध के वश से  व्यवहार-नय से <b>[मुत्तिगदो]</b> – मूर्त शरीरगत – मूर्त शरीररूप से परिणत होता है । <b>[तेण मुत्तिणा]</b> – उस मूर्त शरीर से – मूर्त शरीर के आधार से उत्पन्न मूर्त द्रव्येंद्रिय-भावेंद्रिय के आधार से <b>[मुत्तं]</b> मूर्त वस्तु को <b>[ओगेण्हित्ता]</b> – अवग्रहादि रूप से क्रम और साधन सम्बन्धी व्यवधान रूप कर <b>[जोग्गं]</b> – उन स्पर्शादि मूर्त वस्तु को । कैसी स्पर्शादि मूर्त वस्तु को? इन्द्रिय ग्रहण के योग्य मूर्त वस्तुओं को <b>[जाणदि वा तण्ण जाणादि]</b>- स्वावरण कर्म के क्षयोपशम योग्य कुछ स्थूल को जानता है तथा विशेष क्षयोपशम का अभाव होने से सूक्ष्म को नहीं जानता है | </p><br><p>यहाँ भाव यह हैं – यद्यपि इन्द्रियज्ञान व्यवहार से प्रत्यक्ष कहा जाता है, तथापि निश्चय से केवलज्ञान की अपेक्षा परोक्ष ही है; और परोक्षज्ञान, जितने अंशों में सूक्ष्म पदार्थ को नहीं जानता उतने अंशों में मन के खेद का कारण होता है, और खेद दुःख हैं- इसप्रकार दुःख को उत्पन्न करने वाला होने से इन्द्रियज्ञान हेय हैं |</p></font></td>
      </tbody></table></div>
</body>
</html>
