<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='061.html'><img src='../../../../../images/common/prev.jpg' id=next height=50 width=50/></a>
      <a href='063.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿ऐसे अभिप्राय का खंडन करते हैं कि 'केवलज्ञान को भी परिणाम के द्वारा' खेद का सम्भव होने से केवलज्ञान ऐकान्तिक सुख नहीं है</font></div>
    <h3 class=mainTitle align=center><font color=maroon> ﻿जं केवलं ति णाणं तं सोक्खं परिणमं च सो चेव (६०)<br>खेदो तस्स ण भणिदो जम्हा घादी खयं जादा ॥६२॥<br> </font></h3>
  <div class=bottomContainer id=bottomTxt64 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यत्]</b> जो <b>[केवलं इति ज्ञानं]</b> 'केवल' नाम का ज्ञान है <b>[तत् सौख्यं]</b> वह सुख है <b>[परिणाम: च]</b> परिणाम भी <b>[सः च एव]</b> वही है <b>[तस्य खेद: न भणित:]</b> उसे खेद नहीं कहा है (<font color=DarkSlateGray>अर्थात् केवलज्ञान में सर्वज्ञ-देव ने खेद नहीं कहा</font>) <b>[यस्मात्]</b> क्योंकि <b>[घातीनि]</b> घाति-कर्म <b>[क्षयं जातानि]</b> क्षय को प्राप्त हुए हैं ॥६०॥<br></div>
    <div class=tikaTopContainer><b><br> टीका : 
    <span id=teeka0 class=gatha062 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha062 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha062-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ केवलस्यापि परिणामद्वारेण खेदस्य संभवादैकान्तिकसुखत्वं नास्तीति प्रत्याचष्टे - <br><br>अत्र को हि नाम खेद:, कश्च परिणाम:, कश्च केवलसुखयोर्व्यतिरेक:, यत: केवलस्यै-कान्तिकसुखत्वं न स्यात्‌ । खेदस्यायतनानि घातिकर्माणि, न नाम केवलं परिणाममात्रम्‌ । घातिकर्माणि हि महा-मोहोत्पादकत्वादुन्मत्तकवदतस्ंिमस्तद्‌बुद्धिमाधाय परिच्छेद्यमर्थं प्रत्यात्मानं यत: परिणाम-यन्ति, ततस्तानि तस्य प्रत्यर्थं परिणम्य श्राम्यत: खेदनिदानतां प्रतिपद्यन्ते । तदभावात्कुतो हि नाम केवले खेदस्योद्‌भेद: ।<br>यतश्च त्रिसमयावच्छिन्नसकलपदार्थपरिच्छेद्याकारवैश्वरूप्यप्रकाशनास्पदीभूतं चित्रभि-त्तिस्थानीयमनन्तस्वरूपं स्वयमेव परिणमत्केवलमेव परिणाम:, तत: कुतोऽन्य: परिणामो यद्‌द्वारेण खेदस्यात्मलाभ: ।<br>यतश्च समस्तस्वभावप्रतिघाताभावात्समुल्लसितनिरकुङ्‌शानन्तशक्तितया सकलं त्रैका-लिकं लोकालोकाकारमभिव्याप्य कूटस्थत्वेनात्यन्तनि:प्रकम्पं व्यवस्थितत्वादनाकुलतां सौख्यलक्षणभूतामात्मनोऽव्यतिरिक्तां बिभ्राणं केवलमेव सौख्यम्‌, तत: कुत: केवलसुखयो-र्व्यतिरेक: । <br>अत: सर्वथा केवलं सुखमैकान्तिकमनुमोदनीयम्‌ ॥६०॥</font></span><br></font></b><br><br><font color=darkBlue><p>﻿यहाँ (<font color=DarkSlateGray>केवलज्ञान के सम्बन्ध में</font>), (<font color=DarkSlateGray>१</font>) खेद क्या, (<font color=DarkSlateGray>२</font>) परिणाम क्या तथा (<font color=DarkSlateGray>३</font>) केवलज्ञान और सुखका व्यतिरेक (<font color=DarkSlateGray>भेद</font>) क्या, कि जिससे केवलज्ञान को ऐकान्तिक सुखत्व न हो ? <ol><li>खेद के आयतन (<font color=DarkSlateGray>स्थान</font>) घाति-कर्म हैं, केवल परिणाम मात्र नहीं । घाति-कर्म महा मोह के उत्पादक होने से धतूरे की भाँति <sup>१</sup>अतत्‌ में तत् बुद्धि धारण करवाकर आत्मा को ज्ञेयपदार्थ के प्रति परिणमन कराते हैं; इसलिये वे घातिकर्म, प्रत्येक पदार्थ के प्रति परिणमित हो-होकर थकने वाले आत्मा के लिये खेद के कारण होते हैं । उनका (<font color=DarkSlateGray>घाति-कर्मों का</font>) अभाव होने से केवलज्ञान में खेद कहाँ से प्रगट होगा ? <li>और तीन-कालरूप तीन भेद जिसमें किये जाते हैं ऐसे समस्त पदार्थों की ज्ञेयाकाररूप (<font color=DarkSlateGray>विविधता को प्रकाशित करने का स्थानभूत केवलज्ञान, चित्रित-दीवार की भाँति, स्वयं</font>) ही अनन्त-स्वरूप स्वयमेव परिणमित होने से केवलज्ञान ही परिणाम है । इसलिये अन्य परिणाम कहाँ हैं कि जिनसे खेद की उत्पत्ति हो? <li>और, केवलज्ञान समस्त <sup>२</sup>स्वभाव-प्रतिघात के अभाव के कारण निरंकुश अनन्त शक्ति के उल्लसित होने से समस्त त्रैकालिक लोकालोक के- आकार में व्याप्त होकर <sup>३</sup>कूटस्थतया अत्यन्त निष्कंप है, इसलिये आत्मा से अभिन्न ऐसा सुख-लक्षणभूत अनाकुलता को धारण करता हुआ केवलज्ञान ही सुख है, इसलिये केवलज्ञान और सुख का व्यतिरेक कहाँ है?</ol>इससे, यह सर्वथा अनुमोदन करने योग्य है (<font color=DarkSlateGray>आनन्द से संमत करने योग्य है</font>) कि <b>केवलज्ञान ऐकान्तिक सुख है</b> ॥६०॥</p><br><span class=shortFont><sup>१</sup>अतत्‌ में तत्बुद्धि = वस्तु जिस स्वरूप नहीं है उस स्वरूप होने की मान्यता; जैसे कि- जड में चेतन बुद्धि (<font color=DarkSlateGray>जड में चेतन की मान्यता</font>), दुःख में सुख-बुद्धि वगैरह ।<br><sup>२</sup>प्रतिघात = विघ्न; रुकावट; हनन; घात<br><sup>३</sup>कूटस्थ = सदा एकरूप रहनेवाला; अचल (<font color=DarkSlateGray>केवलज्ञान सर्वथा अपरिणामी नहीं है, किन्तु वह एक ज्ञेय से दूसरे ज्ञेय के प्रति नहीं बदलता-सर्वथा तीनों काल के समस्त ज्ञेयाकारों को जानता है, इसलिये उसे कूटस्थ कहा है</font>)</span></font></td>
    <td id=gatha062-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब, अनन्त पदार्थों की जानकारी होने से केवलज्ञान में भी खेद है, ऐसा पूर्व पक्ष (<font color=DarkSlateGray>प्रश्न</font>) होने परनिराकरण करते हैं -</p><br><p><b>[जं केवलं ति णाणं तं सोक्खं]</b> - जो केवलज्ञान है वही सुख है, इसलिये <b>[खेदो तस्स ण भणिदो]</b> -उस केवलज्ञान के खेद-दुःख नहीं कहा है । केवलज्ञान के दुःख क्यों नही कहा है? <b>[जम्हा घादी खयं जादा]</b> - क्योंकि मोहादि घातिकर्म क्षय को प्राप्त हुये हैं इसलिये उसे खेद नहीं कहा है । तब फिर उसके अनन्त पदार्थों की जानकारीरूप परिणाम दुःख का कारण होता होगा? ऐसा नहीं है । <b>[परिणमं च सो चेव]</b> - उस केवलज्ञान का वह परिणाम भी सुखरूप ही है ।</p><br><p>यहाँ उसका विस्तार करते है- ज्ञानावरण - दर्शनावरण के उदय होने पर एक साथ पदार्थों को जानने में असमर्थ होने से क्रम-करण व्यवधान (<font color=DarkSlateGray>बाधा</font>) रूप से ग्रहण होने पर खेद होता है । दोनों आवरण कर्मों का अभाव हो जाने पर (<font color=DarkSlateGray>पदार्थों को</font>) एक साथ ग्रहण करने (<font color=DarkSlateGray>जानने</font>) में केवल-ज्ञान को खेद नही है, अपितु सुख ही है । वैसे ही उन भगवान के तीन लोक-तीन कालवतीं सर्व पदार्थों को एक साथ जानने में समर्थ अखण्ड एक रूप प्रत्यक्ष जानकारी स्वरूप परिणमता हुआ केवलज्ञान ही परिणाम है; केवलज्ञान से भिन्न कोई परिणाम नही है जिससे खेद होगा ।</p><br><p>अथवा परिणाम के विषय में दूसरा व्याख्यान करते हैं - एक साथ अनन्त पदार्थों की जानकारीरूप परिणाम होने पर भी, वीर्यान्तराय के पूर्ण क्षय से अनन्त वीर्यता हो जाने के कारण खेद का हेतु नहीं है; और उसीप्रकार शुद्धात्मा के सम्पूर्ण प्रदेशों में समरसी भाव से परिणमित होते हुये सहज शुद्ध आनन्द एक स्वरूप सुखरस के आस्वादनरूप परिणमित आत्मा से अभिन्न अनाकुलता की अपेक्षा खेद नहीं है।</p><br><p>इसप्रकार संज्ञा, लक्षण, प्रयोजन आदि कृत भेद होने पर भी निश्चय से अभेदरूप से परिणमन करता हुआ केवलज्ञान ही सुख कहा गया है । इससे यह निश्चित हुआ किकेवलज्ञान से भिन्न सुख नहीं है । इसीलिये केवलज्ञान में खेद संभव नहीं है।</p></font></td>
      </tbody></table></div>
</body>
</html>
