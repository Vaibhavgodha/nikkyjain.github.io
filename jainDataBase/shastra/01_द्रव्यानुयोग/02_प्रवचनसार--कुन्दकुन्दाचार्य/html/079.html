<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='078.html'><img src='../../../../../images/common/prev.jpg' id=next height=50 width=50/></a>
      <a href='080.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿पुण्य में दुःख के बीज की विजय घोषित करते हैं</font></div>
    <h3 class=mainTitle align=center><font color=maroon> ﻿ते पुण उदिण्णतण्हा दुहिदा तण्हाहिं विसयसोक्खाणि (७५)<br>इच्छंति अणुभवंति य आमरणं दुक्खसंतत्त ॥७९॥<br> </font></h3>
  <div class=bottomContainer id=bottomTxt81 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[पुन:]</b> और, <b>[उदीर्णतृष्णा: ते]</b> जिनकी तृष्णा उदित है ऐसे वे जीव <b>[तृष्णाभि: दुःखिता:]</b> तृष्णाओं के द्वारा दुःखी होते हुए, <b>[आमरणं]</b> मरणपर्यंत <b>[विषय सौख्यानि इच्छन्ति]</b> विषय-सुखों को चाहते हैं <b>[च]</b> और <b>[दुःखसन्तसा:]</b> दुःखों से संतप्त होते हुए (<font color=DarkSlateGray>दुःख-दाह को सहन न करते हुए</font>) <b>[अनुभवंति]</b> उन्हें भोगते हैं ॥७५॥<br></div>
    <div class=tikaTopContainer><b><br> टीका : 
    <span id=teeka0 class=gatha079 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha079 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha079-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ पुण्यस्य दु:खबीजविजयमाघोषयति - <br><br>अथ ते पुनस्त्रिदशावसाना: कृत्स्नसंसारिण: समुदीर्णतृष्णा: पुण्यनिर्वर्तिताभिरपि तृष्णाभिर्दु:खबीजतयाऽत्यन्तदु:खिता: सन्तो मृगतृष्णाभ्य इवाम्भांसि विषयेभ्य: सौख्यान्यभिलषन्ति । तद्दु:खसंतापवेगमसहमाना अनुभवन्ति च विषयान्‌ जलायुका इव, तावद्यावत्‌ क्षयं यान्ति ।<br>यथा हि जलायुकास्तृष्णाबीजेन विजयमानेन दु:खाङ्‌कुरेण क्रमत: समाक्रम्यमाणा दुष्टकीलालमभिलषन्त्यस्तदेवानुभवन्त्यश्चाप्रलयात्‌ क्लिश्यन्ते, एवममी अपि पुण्यशालिन: पापशालिन इव तृष्णाबीजेन विजयमानेन दु:खाङ्‌कुरेण क्रमत: समाक्रम्यमाणा विषयानभिलषन्तस्तानेवानुभवन्तश्चाप्रलयात्‌ क्लिश्यन्ते ।<br>अत: पुण्यानि सुखाभासस्य दु:खस्यैव साधनानि स्यु: ॥७५॥</font></span><br></font></b><br><br><font color=darkBlue><p>﻿जिनके तृष्णा उदित है ऐसे देवपर्यन्त समस्त संसारी, तृष्णा दुःख का बीज होने से, पुण्य-जनित तृष्णाओं के द्वारा भी अत्यन्त दुखी होते हुए <sup>१</sup>मृगतृष्णा में से जल की भाँति विषयो में से सुख चाहते हैं और उस <sup>२</sup>दुख-संताप के वेग को सहन न कर सकने से विषयों को तब-तक भोगते हैं, जब तक कि विनाश (<font color=DarkSlateGray>मरण</font>) को को प्राप्त नहीं होते । जैसे जोंक (<font color=DarkSlateGray>गोंच</font>) तृष्णा जिसका बीज है ऐसे विजय को प्राप्त होती हुई दु:खांकुर से क्रमश: आक्रान्त होने से दूषित रक्त को चाहती है और उसी को भोगती हुई मरण-पर्यन्त क्लेश को पाती है, उसी प्रकार यह पुण्यशाली जीव भी, पापशाली जीवों की भाँति, तृष्णा जिसका बीज है ऐसे विजय-प्राप्त दु:खांकुरों के द्वारा क्रमश: आक्रांत होने से, विषयों को चाहते हुए और उन्ही को भोगते हुए विनाश-पर्यन्त (<font color=DarkSlateGray>मरणपर्यन्त</font>) क्लेश पाते हैं ।</p><br><p>इससे पुण्य सुखाभास ऐसे दुःखका ही साधन है ॥७५॥</p><br><span class=shortFont><sup>१</sup>जैसे मृगजल में से जल नहीं मिलता वैसे ही इन्द्रिय-विषयों में से सुख प्राप्त नहीं होता<br><sup>२</sup>दुःखसंताप = दुःखदाह; दुःख की जलन-पीड़ा</span></font></td>
    <td id=gatha079-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[ते पुण उदिण्णतण्हा]</b> - सहज शुद्धात्म-तृप्ति का अभाव होने से सर्व संसारी जीव तृष्णा की प्रगटता वाले होते हुये <b>[दुहिदा तण्हाहिं]</b> - स्वसंवेदन से उत्पन्न पारमार्थिक सुख का अभाव होने से पूर्वोक्त तृष्णा से दुःखित होते हुये । तृष्णा से दुःखी वे क्या करते है? <b>[विसयसोक्साणि इच्छंति]</b> - उससे दुःखी वे निर्विषय परमात्मसुख से विलक्षण विषय-सुख की इच्छा करते हैं । वे मात्र उसकी इच्छा ही नहीं करते, अपितु <b>[अणुभंवति य]</b> - अनुभव भी करते हैं । वे विषय-सुख का अनुभव कब तक करते हैं? <b>[आमरण]</b> - वे उसका अनुभव मरण पर्यन्त करते हैं । कैसे होते हुये वे उसका अनुभव करते है? <b>[दुक्खसंतत्ता]</b> - दुःख से संतप्त होते हुये वे उसका अनुभव करते हैं ।</p><br><p>यहाँ अर्थ यह है - जैसे तृष्णा की वृद्धि से प्रेरित दूषित रक्त की इच्छा करते हुये जलौकस (<font color=DarkSlateGray>जोंक</font>) उसक ही अनुभव करते हुये मरण पर्यन्त दुःखी होते है; उसी प्रकार स्वशुद्धात्मा के संवेदन से रहित जीव भी, मृगतृष्णा के कारण जल की इच्छा के समान विषयों को चाहते हुये तथा उनका ही अनुभव करते हुये मरण पर्यन्त दु:खी होते हैं ।</p><br><p>इससे यह निश्चित हुआ कि तृष्णा रूपी रोग को उत्पन्न करने वाले होने से पुण्य वास्तव में दुःख के कारण हैं ।</p></font></td>
      </tbody></table></div>
</body>
</html>
