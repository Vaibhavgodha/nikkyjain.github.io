<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='310.html'><img src='../../../../../images/common/prev.jpg' id=next height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब शिष्यजनों को शास्त्र का फल दिखाते हुये शास्त्र समाप्त करते हैं -</font></div>
    <h3 class=mainTitle align=center><font color=maroon> बुज्झदि सासणमेयं सागारणगारचरियया जुत्तो (२७५) <br>जो सो पवयणसारं लहुणा कालेण पप्पोदि ॥३११॥<br> </font></h3>
  <div class=bottomContainer id=bottomTxt302 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः]</b> जो <b>[साकारानाकारचर्यया युक्त:]</b> साकार-अनाकार चर्या से युक्त वर्तता हुआ (<font color=DarkSlateGray>एतत् शासनं</font>) इस उपदेश को <b>[बुध्यते]</b> जानता है, <b>[सः]</b> वह <b>[लघुना कालेन]</b> अल्प काल में ही <b>[प्रवचनसारं]</b> प्रवचन के सार को (<font color=DarkSlateGray>भगवान आत्मा को</font>) <b>[प्राप्‍नोति]</b> पाता है ।<br></div>
    <div class=tikaTopContainer><b><br> टीका : 
    <span id=teeka0 class=gatha311 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha311 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha311-teeka0><b><font color=darkGreen>अमृतचंद्राचार्य </font></b><br><br><font color=darkBlue><p>﻿सुविशुद्धज्ञानदर्शनमात्र स्वरूप में अवस्थित परिणति में लगा होने से साकार-अनाकार चर्या से युक्त वर्तता हुआ, जो शिष्यवर्ग स्वयं समस्त शास्त्रों के अर्थों के विस्तारसंक्षेपात्मक श्रुतज्ञानोपयोगपूर्वक प्रभाव द्वारा केवल आत्मा को अनुभवता हुआ, इस उपदेश को जानता है, वह वास्तवमें, भूतार्थस्वसंवेद्य-दिव्य ज्ञानानन्द जिसका स्वभाव है, पूर्वकाल में कभी जिसका अनुभव नहीं किया, ऐसे भगवान आत्मा को प्राप्त करता है-जो कि (<font color=DarkSlateGray>जो आत्मा</font>) तीनों काल के निरवधि प्रवाह में स्थायी होने से सकल पदार्थों के समूहात्मक प्रवचन का सारभूत है ॥२७५॥</p><br><p>    इस प्रकार (<font color=DarkSlateGray> श्रीमद् भगवत्कृन्दकुन्दाचार्यदेवप्रणीत</font>) श्री प्रवचनसार शास्त्र की श्रीमद्अमृतचन्द्राचार्यदेव विरचित तत्त्वदीपिका नामक टीका में चरणानुयोगसूचक चूलि‍का नाम का तृतीय श्रुतस्कंध समाप्त हुआ ।</p></font></td>
    <td id=gatha311-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[पप्पोदि]</b> प्राप्त करता है । <b>[सो]</b> वह कर्तारूप शिष्यजन प्राप्त करता है । वह किसे प्राप्त करता है ? <b>[पवयणसारं]</b> प्रवचनसार शब्द से वाच्य, अपने आत्मा को प्राप्त करता है । कैसे (<font color=DarkSlateGray>कब</font>) प्राप्त करता है ? <b>[लहुणा कालेण]</b> थोड़े समय में प्राप्त करता है । जो क्या करता है, तो प्राप्त करता है? <b>[जो बुज्झदि]</b> जो शिष्यजन जानता है, तो प्राप्त करता है । क्या जानता है? <b>[सासणमेयं]</b> इस शास्त्र को जानता है । इसका क्या नाम है ? <b>[पवयणसारं]</b> प्रवचनसार- सम्यग्ज्ञान का, उस सम्यग्ज्ञान के ही ज्ञेयभूत परमात्मा आदि पदार्थों का और उनके द्वारा साध्य विकार रहित स्वसंवेदनज्ञान का; उसीप्रकार तत्त्वार्थश्रद्धान लक्षण सम्यग्दर्शन का, उसके विषयभूत अनेकान्तात्मक परमात्मा आदि द्रव्यों का और उस व्यवहार-सम्यक्त्व से साध्य अपने शुद्धात्मा की रुचिरूप निश्चय-सम्यक्त्व का; और उसीप्रकार व्रत-समिति-गुप्ति आदि अनुष्ठान रूप सराग-चारित्र का और उससे ही साध्य अपने शुद्धात्मा में निश्चल अनुभूतिरूप वीतरागचारित्र का प्रतिपादक होने से प्रवचनसार नाम है । वह शिष्यजन कैसा है? <b>[सागारणगारचरियया जुत्तो]</b> सागार या अनागार चर्या से सहित है । अन्तरंग रत्नत्रय अनुष्ठान को उपादेय कर, बहिरंग रत्नत्रयरूप अनुष्ठान सागारचर्या या श्रावक की चर्या है । बहिरंग रत्नत्रय के आधार से, अन्तरंग रत्नत्रय का अनुष्ठान अनागार चर्या या प्रमत्तसंयत आदि मुनि की चर्या है- ऐसा अर्थ है ॥३११॥ </p><br><p>इसप्रकार पाँच गाथाओं द्वारा 'पंच रत्न' नामक पाँचवे स्थल का व्याख्यान हुआ । </p><br><p>इसप्रकार 'णिच्छिदसुत्तत्थपदो-' इत्यादि ३२ गाथाओं द्वारा पाँच स्थलरूप से 'शुभोपयोग' नामक चौथा अन्तराधिकार समाप्त हुआ ।  </p><br><p>इसप्रकार <b>'श्री जयसेनाचार्य'</b> कृत <b>'तात्पर्त्यवृत्ति'</b> में पहले कहे गये क्रम से <b>['एवं पणमिय सिद्धे']</b> इत्यादि २१ गाथाओं रूप से 'उत्सर्ग अधिकार' है । तदुपरान्त <b>['ण हि णिरवेक्खो']</b> इत्यादि ३० गाथाओं रूप सें 'अपवाद अधिकार' है । तत्पश्चात् <b>['एयग्गगदो समणो']</b> इत्यादि १४ गाथाओं रूप से 'श्रामण्य अपर नाम मोक्षमार्ग अधिकार' है । तथा तदनन्तर <b>['णिच्छिदसुत्तत्थपदो']</b> इत्यादि ३२ गाथाओं रूप से 'शुभोपयोग अधिकार' है- इसप्रकार चार अन्तराधिकारो द्वारा, ९७ गाथाओं रूप से, 'चरणानुयोग-चूलिका' नामक 'तीसरा महाधिकार' समाप्त हुआ । </p><br><p>यहाँ शिष्य कहता है- यद्यपि परमात्म-द्रव्य का पहले अनेक प्रकार से व्याख्यान किया है, तथापि संक्षेप से और भी कहियेगा । </p><br><p>भगवान (<font color=DarkSlateGray>आचार्य</font>) कहते हैं -- जो केवल-ज्ञान आदि अनन्त-गुणों का आधारभूत है, वह आत्म-द्रव्य कहा गया है । तथा उसकी नयों और प्रमाण से परीक्षा की जाती है । </p><br><p>वह इसप्रकार -- यह जो शुद्ध-निश्चय-नय से उपाधि (<font color=DarkSlateGray>संयोग</font>) रहित स्फटिक के समान, सम्पूर्ण रागादि विकल्पों रूप उपाधि से रहित है; वंही अशुद्ध-निश्चय-नय से, उपाधि सहित स्फटिक के समान, सम्पूर्ण रागादि विकल्पों रूप उपाधि से सहित है ।  </p><br><p>शुद्ध-सद्भूत-व्यवहार-नय से, जो शुद्ध स्पर्श-रस-गंध-वर्ण के आधार-भूत पुद्गल-परमाणु के समान केवल-ज्ञानादि शुद्ध-गुणों का आधारभूत है, वही अशुद्ध-सद्‌भूत-व्यवहार-नय से, अशुद्ध स्पर्श-रस-गंध-वर्ण के आधार-भूत द्व्यणुक आदि स्कंध समान, मतिज्ञान आदि विभाव-गुणों (<font color=DarkSlateGray>पर्यायों</font>) का आधार-भूत है ।  </p><br><p>अनुपचरित-असद्भूत-व्यवहार-नय से, द्व्यणुक आदि स्कंधों में संश्लेष बंधरूप स्थित पुद्गल-परमाणु के समान अथवा परमौदारिक शरीर में स्थित वीतराग-सर्वज्ञ के समान विवक्षित एक शरीर में स्थित है । उपचरित-असद्भूत-व्यवहारनय से काष्ठ की आसन आदि पर बैठे हुये देवदत्त के समान अथवा समवशरण में स्थित वीतराग-सर्वज्ञ के समान विवक्षित एक ग्राम एक घर आदि में स्थित है ।  </p><br><p>इत्यादि परस्पर सापेक्ष अनेक नयों द्वारा जाना गया--व्यवहार किया गया (<font color=DarkSlateGray>जीव-द्रव्य</font>) क्रम से अमेचक स्वभाव-वाले विवक्षित एक धर्म में व्यापक होने से, एक-स्वभाव-रूप है । वही जीव-द्रव्य प्रमाण द्वारा जानने पर मेचक स्वभाव-वाले अनेक धर्मों में एक साथ व्यापक होने से, चित्रपट के समान, अनेक स्वभावरूप है ।  </p><br><p>इसप्रकार नय-प्रमाण द्वारा तत्त्व-विचार के समय, जो वह, परमात्म-द्रव्य को जानता है, वह विकल्प-रहित समाधि के प्रसंग में, विकार-रहित स्व-संवेदन-ज्ञान से भी, उसे जानता है । </p><br><p>शिष्य फिर कहता है -- हे भगवान! आत्मद्रव्य तो ज्ञात हुआ अब उसकी प्राप्ति का उपाय कहियेगा ।</p><br><p>भगवान (<font color=DarkSlateGray>आचार्य</font>) कहते हैं - परिपूर्ण निर्मल केवल-ज्ञान-दर्शन स्वभाव वाले अपने परमात्म-तत्त्व के, सम्यक-श्रद्धान-ज्ञान-अनुष्ठानरूप अभेद-रत्नत्रय विकल्प-रहित समाधि (<font color=DarkSlateGray>स्वरूप-लीनता</font>) से उत्पन्न, रागादि उपाधि रहित उत्कृष्ट आनन्द एक लक्षण सुखरूपी अमृतरस सम्बन्धी स्वाद के अनुभव को, न पाता हुआ यह जीव, पूर्णिमा के दिन जल-लहरों से क्षुब्ध (<font color=DarkSlateGray>चंचल</font>) समुद्र के समान, राग-द्वेष-मोहरूपी लहरों द्वारा जब तक अपने स्वरूप में स्थिर न होने से क्षुब्ध (<font color=DarkSlateGray>आकुलित</font>) रहता है, तब तक अपने शुद्धात्मा को प्राप्त नहीं करता है । वही, वीतराग-सर्वज्ञ प्रणीत उपदेश से एकेन्द्रिय, विकलेन्द्रिय पंचेन्द्रिय संज्ञी पर्याप्त, मनुष्य उत्तम देश, उत्तम कुल, रूप इन्द्रिय-पटुता (<font color=DarkSlateGray>कार्य करने में समर्थ इन्द्रियाँ</font>), निरोगता, पर्याप्त आयु, श्रेष्ठ बुद्धि, सत्यधर्म का श्रवण-ग्रहण-धारण-श्रद्धान, संयम, विषयसुख से विरक्ति, क्रोधादि कषायों का विनाश- इत्यादि उत्तरोत्तर दुर्लभ दशाओं को भी कथंचित् 'काकतालीय न्याय' (<font color=DarkSlateGray>सहज पुण्योदय</font>) से प्राप्तकर, पुरिपूर्ण निर्मल केवल-ज्ञान-दर्शन स्वभावी अपने आत्म-तत्त्व के, सम्यक्श्रद्धान-ज्ञान-अनुचरणरूप अभेदरत्नत्रय स्वरूप विकल्परहित समाधि (<font color=DarkSlateGray>स्वरूप-लीनता</font>) से उत्पन्न, रागादि उपाधिरहित, उत्कृष्ट आनन्द एक लक्षण सुखरूपी अमृतरस सम्बन्धी स्वाद के अनुभव की प्राप्ति होने पर अमावस्या के दिन जल-लहरों के क्षोभ से रहित समुद्र के समान, राग-द्विष-मोहरूपी लहरों के क्षोभ से रहित प्रसंग में, जब अपने शुद्धात्म-स्वरूप में स्थिर होता है; तब वही जीव, अपने शुद्धात्मस्वरूप को प्राप्त होता है ॥ </p><br><p>इसप्रकार श्री <b>'जयसेनाचार्य'</b> कृत <b>'तात्पर्त्यवृत्ति'</b> में इसप्रकार पहले कहे गये क्रम से <b>['एस सुरासुर']</b> इत्यादि १०१ गाथाओं पर्यन्त 'सम्यग्ज्ञान अधिकार', तदुपरान्त <b>['तन्हा तत्स णमाइं']</b> इत्यादि ११३ गाथाओं पर्यन्त 'ज्ञेयाधिकार अपरनाम सम्यक्त्व अधिकार' और तत्पश्चात् <b>['एवं पणमिय सिद्धे']</b> इत्यादि ९७ गाथाओं पर्यन्त 'चारित्राधिकार' -- इसप्रकार तीन महाधिकारों द्वारा, ३११ गाथाओं रूप से प्रवचनसार-प्राभृत पूर्ण हुआ । </p><br><p>प्रवचनसार की यह तात्पर्यवृत्ति पूर्ण हुई ॥</p></font></td>
      </tbody></table></div>
</body>
</html>
