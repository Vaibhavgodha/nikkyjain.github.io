<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='097.html'><img src='../../../../../images/common/prev.jpg' id=next height=50 width=50/></a>
      <a href='099.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿न्याय-पूर्वक ऐसा विचार करते हैं कि- जिनेन्द्रोक्त अर्थों के श्रद्धान बिना धर्म-लाभ (शुद्धात्म-अनुभवरूप धर्म-प्राप्ति) नहीं होता</font></div>
    <h3 class=mainTitle align=center><font color=maroon> ﻿सत्तसंबद्धेदे सविसेसे जो हि णेव सामण्णे (९१)<br>सद्दहदि ण सो समणो सत्ते धम्मो ण संभवदि ॥९८॥<br> </font></h3>
  <div class=bottomContainer id=bottomTxt100 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः हि]</b> जो (<font color=DarkSlateGray>जीव</font>) <b>[श्रामण्ये]</b> श्रमणावस्था में <b>[एतान् सत्ता-संबद्धान् सविशेषतान्]</b> इन 'सत्तासंयुक्त 'सविशेष पदार्थों की <b>[न एव श्रद्दधाति]</b> श्रद्धा नहीं करता, <b>[सः]</b> वह <b>[श्रमण: न]</b> श्रमण नहीं है; <b>[ततः धर्म: न संभवति]</b> उससे धर्म का उद्धव नहीं होता (<font color=DarkSlateGray>अर्थात् उस श्रमणाभास के धर्म नहीं होता</font>) ॥९१॥<br></div>
    <div class=tikaTopContainer><b><br> टीका : 
    <span id=teeka0 class=gatha098 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha098 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha098-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ जिनोदितार्थश्रद्धानमन्तरेण धर्मलाभो न भवतीति प्रतर्कयति - <br><br>यो हि नामैतानि सादृश्यास्तित्वेन सामान्यमनुव्रजन्त्यपि स्वरूपास्तित्वेनाश्लिष्टविशेषाणि द्रव्याणि स्वपरावच्छेदेनापरिच्छिन्दन्नश्रद्दधानो वा एवमेव श्रामण्येनात्मानं दमयति स खलु  न नाम श्रमण: । यतस्ततोऽपरिच्छिन्नरेणुकनककणिकाविशेषाद्‌धूलिधावकात्कनकलाभ इव निरुपरागात्मतत्त्वोपलम्भलक्षणो धर्मोपलम्भो न संभूतिमनुभवति ॥९१॥</font></span><br></font></b><br><br><font color=darkBlue><p>﻿जो (<font color=DarkSlateGray>जीव</font>) इन द्रव्यों को-कि जो (<font color=DarkSlateGray>द्रव्य</font>) <sup>१</sup>सादृश्य-अस्तित्व के द्वारा समानता को धारण करते हुए स्वरूप-अस्तित्व के द्वारा विशेष-युक्त हैं उन्हें स्व-पर के भेदपूर्वक न जानता हुआ और श्रद्धा न करता हुआ यों ही (<font color=DarkSlateGray>ज्ञान-श्रद्धा के बिना</font>) मात्र श्रमणता से (<font color=DarkSlateGray>द्रव्य-मुनित्व से</font>) आत्मा का दमन करता है वह वास्तव में श्रमण नहीं है; इसलिये, जैसे जिसे रेती और स्वर्ण-कणों का अन्तर ज्ञात नहीं है, उसे धूलधोये को-उसमें से स्वर्ण-लाभ नहीं होता, इसी प्रकार उसमें से (<font color=DarkSlateGray>श्रमणाभास में से</font>) <sup>२</sup>निरुपराग आत्म-तत्त्व की उपलब्धि (<font color=DarkSlateGray>प्राप्ति</font>) लक्षण वाले धर्म-लाभ का उद्भव नहीं होता ॥९१॥</p><br><p><b>'उवसंपयामि सम्मं जत्तो णिव्वाणसंपत्ती'</b> इस प्रकार (<font color=DarkSlateGray>पाँचवीं गाथा में</font>) प्रतिज्ञा करके, <b>'चारित्तं खलु धम्मो धम्मो जो सो समो त्ति णिद्दिट्ठो’</b> इस प्रकार (<font color=DarkSlateGray>७वीं गाथा में</font>) साम्य का धर्मत्व (<font color=DarkSlateGray>साम्य ही धर्म है</font>) निश्चित करके <b>‘परिणमदि जेण दव्यं तक्‍कालं तम्मय त्ति‍ पण्णत्तं, तम्हा धम्मपरिणदो आदा धम्मो मुणेयव्‍वो’</b> इस प्रकार (<font color=DarkSlateGray>८वीं गाथा में</font>) जो आत्मा का धर्मत्व कहना प्रारम्भ किया और जिसकी सिद्धि के लिये <b>‘धम्मेण परिणदप्पा अप्पा जदि सुद्धसंपओगजुदो, पावदि णिव्‍वाणसुहं’</b> इस प्रकार (<font color=DarkSlateGray>११वीं गाथा में</font>) निर्वाणसुख के साधनभूत शुद्धोपयोग का अधिकार प्रारम्भ किया, विरोधी शुभाशुभ उपयोग को नष्ट किया (<font color=DarkSlateGray>हेय बताया</font>), शुद्धोपयोग का स्वरूप वर्णन किया, शुद्धोपयोग के प्रसाद से उत्‍पन्‍न होने वाले ऐसे आत्मा के सहज ज्ञान और आनन्द को समझाते हुए ज्ञान के स्वरूप का और सुख के स्वरूप का विस्तार किया, उसे (<font color=DarkSlateGray>आत्मा के धर्मत्व को</font>) अब किसी भी प्रकार शुद्धोपयोग के प्रसाद से सिद्ध करके, परम निस्पृह, आत्मतृप्त (<font color=DarkSlateGray>ऐसी</font>) पारमेश्वरी प्रवृत्ति को प्राप्त होते हुये, कृतकृत्यता को प्राप्त करके अत्यन्त अनाकुल होकर, जिनके भेदवासना की प्रगटता का प्रलय हुआ है, ऐसे होते हुए, (<font color=DarkSlateGray>आचार्य भगवान</font>) ‘मैं स्वयं साक्षात् धर्म ही हूँ’ इस प्रकार रहते हैं, (<font color=DarkSlateGray>-ऐसे भाव में निश्‍चल-स्थित होते हैं</font>)</p><br><span class=shortFont><sup>१</sup>अस्तित्व दो प्रकार का है : -सादृश्य-अस्तित्व और स्वरूप-अस्तित्व । सादृश्य-अस्तित्व की अपेक्षा से सर्व द्रव्यों में समानता है, और स्वरूप-अस्तित्व की अपेक्षा से समस्त द्रव्यों में विशेषता है<br><sup>२</sup>निरुपराग = उपराग (<font color=DarkSlateGray>मलिनता, विकार</font>) रहित</span></font></td>
    <td id=gatha098-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿(<font color=DarkSlateGray>अब चार स्वतंत्र गाथायें प्रारम्भ होती हैं ।</font>)</p><br><p><b>[सत्ता संबद्धे]</b> - महासत्ता के सम्बन्ध से सहित <b>[एदे]</b> - इन पूर्वोक्त (<font color=DarkSlateGray>९४, ९६ एवं १७ वीं गाथा में कहे हुये</font>) शुद्ध जीवादि पदार्थो की । वे जीवादि पदार्थ और किस विशेषता वाले हैं? <b>[सविसेसे]</b> - विशेषसत्ता - अवान्तरसत्ता अर्थात् अपनी-अपनी स्वरूप सत्ता से सहित जीवादि पदार्थों की <b>[जो हि णेव सामण्णे सद्दहदि]</b> - जो कर्ता - इस वाक्य का जो कर्ता है वह, द्रव्य श्रामण्य (<font color=DarkSlateGray>द्रव्य-मुनिपना</font>) में स्थित होते हुये भी श्रद्धान नहीं करता है, तो वास्तव में <b>[ण सो समणो]</b> - निज शुद्धात्मा की रुचि-रूप निश्चय-सम्यग्दर्शन पूर्वक परमसामायिक-संयम लक्षण श्रामण्य का अभाव होने से वह श्रमण नहीं है । इसप्रकार की भाव-श्रमणता का अभाव होने से <b>[तत्तो धम्मो ण संभवदि]</b> - उस पहले कहे हुये द्रव्यश्रमण से रागादि मलिनता रहित शुद्धात्मानुभूति लक्षण धर्म भी संभव नहीं है - यह गाथा का अर्थ है ।</p></font></td>
      </tbody></table></div>
</body>
</html>
