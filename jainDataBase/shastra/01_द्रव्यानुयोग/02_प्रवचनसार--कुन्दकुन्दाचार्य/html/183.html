<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='182.html'><img src='../../../../../images/common/prev.jpg' id=next height=50 width=50/></a>
      <a href='184.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब आत्मा के शरीरपने का अभाव निश्‍चित करते हैं </font></div>
    <h3 class=mainTitle align=center><font color=maroon> ﻿ओरालिओ य देहो देहो वेउव्विओ य तेजसिओ (१७१)<br>आहारय कम्मइओ पोग्गलदव्वप्पगा सव्वे ॥१८३॥<br> </font></h3>
  <div class=bottomContainer id=bottomTxt181 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[औदारिक: च देह:]</b> औदारिक शरीर, <b>[वैक्रियिक: देह:]</b> वैक्रियिक शरीर, <b>[तैजस:]</b> तैजस शरीर, <b>[आहारक:]</b> आहारक शरीर <b>[च]</b> और <b>[कार्मण:]</b> कार्मण शरीर <b>[सर्वे]</b> सब <b>[पुद्गलद्रव्यात्मका:]</b> पुद्‌गलद्रव्यात्मक हैं । <br></div>
    <div class=tikaTopContainer><b><br> टीका : 
    <span id=teeka0 class=gatha183 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha183 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha183-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथात्मन: शरीरत्वाभावमवधारयति -<br><br>यतो ह्यौदारिकवैक्रियिकाहारकतैजसकार्मणानि शरीराणि सर्वाण्यपि पुद्‌गलद्रव्यात्म-कानि । ततोऽवधार्यते न शरीरं पुरुषोऽस्ति ॥१७१॥</font></span><br></font></b><br><br><font color=darkBlue><p>﻿औदारिक, वैक्रियिक, आहारक, तैजस और कार्मण—सभी शरीर सब पुद्‌गलद्रव्यात्मक हैं । इससे निश्‍चित होता है कि आत्मा शरीर नहीं है ॥१७१॥</p></font></td>
    <td id=gatha183-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[ओरालिओ य देहो]</b> और औदारिक शरीर, <b>[देहो वेउव्विओ य]</b> वैक्रियक शरीर और <b>[तेजसिओ]</b> तैजसिक, <b>[आहारय कम्मइओ]</b> आहारक और कार्मण शरीर <b>[पोग्गलदव्वप्पगा सव्वे]</b> ये पाँचों शरीर पुद्गल-द्रव्य-स्वरूप हैं; सभी मेरे स्वरूप नहीं हैं । ये मेरे स्वरूप क्यों नहीं हैं ? यदि ऐसा प्रश्न हो तो (<font color=DarkSlateGray>उत्तर कहते हैं</font>) -- शरीर रहित चैतन्य-चमत्कार-परिणति होने के कारण मेरा, हमेशा ही अचेतन शरीरत्व के साथ विरोध होने से, ये मेरे नहीं हैं ॥१८३॥ </p><br><p>इस प्रकार पुद्गल-स्कन्धों के सम्बन्धी विशेष कथन की मुख्यता से दूसरे स्थल में पांच गाथायें पूर्ण हुईं ।</p><br><p>इसप्रकार <b>[अपदेसो परमाणू]</b> इत्यादि ९ गाथाओं द्वारा परमाणु और स्कन्ध के भेद से भेदित पुद्गलों के पिण्ड की उत्पत्ति सम्बन्धी विशेष कथन की मुख्यता से (<font color=DarkSlateGray>दो स्थलों में विभक्त</font>) दूसरा विशेषान्तराधिकार समाप्त हुआ ।</p><br><p>अब ११ गाथा पर्यन्त जीव का पुद्गल के साथ बन्ध की मुख्यता से विशेष कथन करते हैं; वहां छह स्थल हैं । उनमें सबसे पहले '<b>[अरसमरूवं]</b>' इत्यादि कथनरूप एक गाथा, '<b>[मुत्तो रुवादि]</b>' इत्यादि पूर्वपक्ष के निराकरण की मुख्यता से दो गाथायें -- इसप्रकार पहले स्थल में तीन गाथायें हैं । इसके बाद भावबन्ध की मुख्यता से '<b>[उवओगमओ ]</b>' इत्यादि दुसरे स्थल में दो गाथायें हैं । अब, परस्पर दो पुद्गलों का बन्ध, जीव का रागादि परिणाम के साथ बन्ध और जीव-पुद्गल का बन्ध -- इस प्रकार तीन प्रकार के बन्ध की मुख्यता से '<b>[फासेही पुग्गालाण]</b>' इत्यादि तीसरे स्थल में दो गाथायें हैं । उससे आगे निश्चय से द्रव्य-बन्ध का कारण होने से रागादि-परिणाम ही बन्ध है -- इस कथन की मुख्यता से '<b>[रत्तो बन्धदि]</b>' इत्यादि चौथे स्थल में तीन गाथायें हैं । तदनन्तर भेद-भावना की मुख्यता से '<b>[... पुढवी]</b>' इत्यादि पाँचवें स्थल मे दो गाथायें हैं । तत्पश्चात् जीव रागादि परिणामों का करता है और द्रव्य-कर्मों का नहीं है -- इस कथन की मुख्यता से '<b>[कुव्वं सहावमादा]</b>' इत्यादि छठवें स्थल में सात गाथायें हैं । जहाँ 'मुख्यता' ऐसा कहा गया है, वहां यथा-संभव दूसरा भी अर्थ प्राप्त होता है -- ऐसा सर्वत्र जानना चाहिये ।</p><br><p>इसप्रकर ११ गाथाओं द्वारा तीसरे विशेषान्तराधिकार में सामूहिक पातनिका हुई ।</p></font></td>
      </tbody></table></div>
</body>
</html>
