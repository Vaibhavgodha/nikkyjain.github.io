<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='048.html'><img src='../../../../../images/common/prev.jpg' id=next height=50 width=50/></a>
      <a href='050.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿जो सबको नहीं जानता वह एक को भी नहीं जानता</font></div>
    <h3 class=mainTitle align=center><font color=maroon> ﻿जो ण विजाणदि जुगवं अत्थे तिक्कालिगे तिहुवणत्थे (४८)<br>णादुं तस्स ण सक्कं सपज्जयं दव्वमेगं वा ॥४९॥<br> </font></h3>
  <div class=bottomContainer id=bottomTxt51 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[य]</b> जो <b>[युगपद्]</b> एक ही साथ <b>[त्रैकालिकान् त्रिभुवनस्थान्]</b> त्रैकालिक त्रिभुवनस्थ (<font color=DarkSlateGray>तीनों काल के और तीनों लोक के</font>) <b>[अर्थान्]</b> पदार्थों को <b>[न विजानाति]</b> नहीं जानता, <b>[तस्य]</b> उसे <b>[सपर्ययं]</b> पर्याय सहित <b>[एकं द्रव्यं वा]</b> एक द्रव्य भी <b>[ज्ञातुं न शक्य]</b> जानना शक्य नहीं है ॥४८॥<br></div>
    <div class=tikaTopContainer><b><br> टीका : 
    <span id=teeka0 class=gatha049 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha049 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha049-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ सर्वमजानन्नेकमपि न जानातीति निश्चिनोति -<br><br>इह किलैकमाकाशद्रव्यमेकंधर्मद्रव्यमेकमधर्मद्रव्यमसंख्येयानि कालद्रव्याण्यनन्तानि जीवद्रव्याणि । ततोऽप्यनन्तगुणानि पुद्‌गलद्रव्याणि । तथैषामेव प्रत्येकमतीतानागतानुभूयमान-भेदभिन्ननिरवधिवृत्तिप्रवाहपरिपातिनोऽनन्ता: पर्याया: । एवमेतत्समस्तमपि समुदितं ज्ञेयम्‌ । इहैवैकं किंचिज्जीवद्रव्यं ज्ञातृ । अथ यथा समस्तं दाह्यं दहन्‌ दहन: समस्तदाह्यहेतुकसमस्तदाह्याकारपर्यायपरिणतसकलैकदहनाकारमात्मानं परिणमति, तथा समस्तं ज्ञेयं जानन्‌ ज्ञाता समस्तज्ञेयहेतुकसमस्त-ज्ञेयाकारपर्यायपरिणतसकलैकज्ञानाकारं चेतनत्वात्‌  स्वानुभवप्रत्यक्षमात्मानं परिणमति । एवं किल द्रव्यस्वभाव: । यस्तु समस्तं ज्ञेयं न जानाति स समस्तं दाह्यमदहन्‌ समस्तदाह्यहेतुकसमस्तदाह्याकार-पर्यायपरिणतसकलैकदहनाकारमात्मानं दहन इव समस्तज्ञेयहेतुकसमस्तज्ञेयाकारपर्यायपरि-णतसकलैकज्ञानाकारमात्मानं चेतनत्वात्‌ स्वानुभवप्रत्यक्षत्वेऽपि न परिणमति । एवमेतदायाति य: सर्वं न जानाति स आत्मानं न जानाति ॥४८॥</font></span><br></font></b><br><br><font color=darkBlue><p>﻿इस विश्व में एक आकाश-द्रव्य, एक धर्म-द्रव्य, एक अधर्म-द्रव्य, असंख्य काल-द्रव्य और अनन्त जीव-द्रव्य तथा उनसे भी अनन्तगुने पुद्गल द्रव्य हैं, और उन्हीं के प्रत्येक के अतीत, अनागत और वर्तमान ऐसे (<font color=DarkSlateGray>तीन</font>) प्रकारों से भेद वाली <sup>१</sup>निरवधि <sup>२</sup>वृत्ति-प्रवाह के भीतर पड़ने वाली (<font color=DarkSlateGray>समा जाने वाली</font>) अनन्त पर्यायें हैं । इस प्रकार यह समस्त (<font color=DarkSlateGray>द्रव्यों और पर्यायों का</font>) समुदाय ज्ञेय है । उसी में एक कोई भी जीव-द्रव्य ज्ञाता है । अब यहाँ, जैसे समस्त दाह्य को दहकती हुई अग्नि समस्त-दाह्यहेतुक (<font color=DarkSlateGray>समस्त दाह्य जिसका निमित्त है ऐसा</font>) समस्त दाह्याकार-पर्यायरूप परिणमित सकल एक <sup>३</sup>दहन जिसका आकार (<font color=DarkSlateGray>स्वरूप</font>) है ऐसे अपने रूप में (<font color=DarkSlateGray>अग्नि रूप में</font>) परिणमित होती है, वैसे ही समस्त ज्ञेयों को जानता हुआ ज्ञाता (<font color=DarkSlateGray>आत्मा</font>) समस्त ज्ञेयहेतुक समस्त ज्ञेयाकार पर्यायरूप परिणमित <sup>४</sup>सकल एक ज्ञान जिसका आकार (<font color=DarkSlateGray>स्वरूप</font>) है ऐसे निजरूपसे-जो चेतनता के कारण स्वानुभव-प्रत्यक्ष है उस-रूप-परिणमित होता है । इस प्रकार वास्तव में द्रव्य का स्वभाव है । किन्तु जो समस्त ज्ञेय को नहीं जानता वह (<font color=DarkSlateGray>आत्मा</font>), जैसे समस्त दाह्य को न दहती हुई अग्नि समस्त-दाह्यहेतुक समस्त-दाह्याकारपर्यायरूप परिणमित सकल एक दहन जिसका आकार है ऐसे अपने रूप में परिणमित नहीं होता उसीप्रकार समस्त-ज्ञेयहेतुक समस्त-ज्ञेयाकार पर्यायरूप परिणमित सकल एक ज्ञान जिसका आकार है ऐसे अपने रूपमें-स्वयं चेतना के कारण स्वानुभव-प्रत्यक्ष होने पर भी परिणमित नहीं होता, (<font color=DarkSlateGray>अपने को परिपूर्ण-तया अनुभव नहीं करता-नहीं जानता</font>) इस प्रकार यह फलित होता है कि जो सबको नहीं जानता वह अपने को (<font color=DarkSlateGray>आत्मा को</font>) नहीं जानता ॥४८॥</p><br><span class=shortFont><sup>१</sup>निरवधि = अवधि-हद-मर्यादा अन्तरहित<br><sup>२</sup>वृत्ति = वर्तन करना; उत्पाद-व्यय-ध्रौव्य; अस्तित्व, परिणति<br><sup>३</sup>दहन = जलाना, दहना<br><sup>४</sup>सकल = सारा; परिपूर्ण</span></font></td>
    <td id=gatha049-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿अब जो सबको नहीं जानता वह एक को भी नहीं जानता; ऐसा विचार करते हैं ।</p><br><p><b>[जो ण विजाणदि]</b> - कर्तारूप जो (<font color=DarkSlateGray>इस वाक्य में कर्ता कारक में प्रयुक्त जो</font>) नहीं जानता है । जो कैसे नहीं जानता है? <b>[जुगवं]</b> - जो एक साथ एक समय में नहीं जानता है । एक साथ किन्हें नहीं जानता है ? <b>[अत्थे]</b> - जो पदार्थों को एक साथ नहीं जानता है । कैसे पदार्थों को नहीं जानता? <b>[तिक्कालिगे]</b> - त्रिकालवर्ती पर्यायरूप परिणत पदार्थों के जो नहीं जानता है । और कैसे पदार्थों को नहीं जानता है? <b>[तिहुवणत्थे]</b> - तीनलोक में स्थित पदार्थों को नहीं जानता है । <b>[णादुं तस्स ण सक्कं]</b> - उस पुरुष का ज्ञान जानने में समर्थ नहीं है । किसे जानने में समर्थ नहीं है? <b>[दव्वं]</b> - ज्ञेयद्रव्य को जानने में समर्थ नहीं है । किस विशेषता वाले ज्ञेयद्रव्य को जानने में समर्थ नहीं है? <b>[सपज्जयं]</b> - अनन्त पर्याय सहित ज्ञेय द्रव्य को जानने में समर्थ नहीं है । कितनी संख्या सहित ज्ञेय द्रव्य को जानने में समर्थ नहीं है? <b>[एगं वा]</b> - एक भी ज्ञेयद्रव्य को जानने में समर्थ नहीं है ।</p><br><p>वह इस प्रकार - आकाश द्रव्य एक, धर्म द्रव्य एक और इसीप्रकार अधर्म द्रव्य एक, लोकाकाश प्रमाण असंख्यात कालाणु, उससे अनंतगुणे जीव द्रव्य और उससे भी अनन्तगुणे पुद्गल द्रव्य हैं । उसीप्रकार सभी में से प्रत्येक की अनन्त पर्यायें; ये सब ज्ञेय हैं तथा उनमें से एक विवक्षित जीव द्रव्य ज्ञाता है । इसप्रकार वस्तु का स्वभाव है । </p><br><p>वहाँ जैसे अग्नि समस्त जलाने योग्य पदार्थों को जलाती हुई सम्पूर्ण दाह्य के निमित्त से होनेवाले सम्पूर्ण दाह्याकार पर्यायरूप से परिणत सम्पूर्ण एक दहन-स्वरुप उष्णरूप से परिणत घास-पत्ते आदि के आकाररूप स्वयं को परिणत करती है, उसीप्रकार यह आत्मा सम्पूर्ण ज्ञेयों को जानता हुआ सम्पूर्ण ज्ञेयों के निमित्त से होने वाले सम्पूर्ण ज्ञेयाकार पर्यायरूप से परिणत सकल एक अखण्ड ज्ञानरूप अपने आत्मा को परिणमित करता है, जानता है, निश्चित करता है ।</p><br><p>और जैसे वही अग्नि पूर्वोक्त लक्षण दाह्य को नहीं जलाती हुई उस आकाररूप परिणत नही होती, उसीप्रकार आत्मा भी पूर्वोक्त लक्षणवाले सर्व ज्ञेयों को नहीं जानता हुआ पूर्वोक्त लक्षणवाले सकल एक अखण्ड ज्ञानाकाररूप अपने आत्मा को परिणमित नहीं करता, जानता नहीं, निश्चित नहीं करता है । </p><br><p>दूसरा भी उदाहरण देते हैं- जैसे कोई अन्धा सूर्य से प्रकाशित पदार्थों को नहीं देखता हुआ सूर्य को नहीं देखने के समान; दीपक से प्रकाशित पदार्थों को नहीं देखता हुआ दीपक को नहीं देखने के समान; दर्पण में स्थित बिम्ब को नहीं देखते हुये दर्पण को नहीं देखने के समान; अपनी दृष्टि से प्रकाशित पदार्थों को नहीं देखता हुआ हाथ-पैर आदि अंगों रूप से परिणत अपने शरीराकार स्वयं को अपनी दृष्टि से नहीं देखता; उसी-प्रकार यह विवक्षित आत्मा भी केवलज्ञान से प्रकाशित पदार्थों को नहीं जानता हुआ सम्पूर्ण अखण्ड एक केवलज्ञानरूप आत्मा को भी नहीं जानता है । </p><br><p>इससे यह निश्चित हुआ कि जो सबको नहीं जानता, वह आत्मा को भी नहीं जानता ।</p></font></td>
      </tbody></table></div>
</body>
</html>
