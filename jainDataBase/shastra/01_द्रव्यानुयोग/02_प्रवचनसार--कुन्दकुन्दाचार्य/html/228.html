<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='227.html'><img src='../../../../../images/common/prev.jpg' id=next height=50 width=50/></a>
      <a href='229.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#अमृतचंद्राचार्य>अमृतचंद्राचार्य</td>
      <td class=example data-dropdown=#जयसेनाचार्य>जयसेनाचार्य</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (प्रवचनसार--कुन्दकुन्दाचार्य)</h2>
      <br><div class=titleContainer align=center><font color=darkGreen>﻿अब श्रमणता की परिपूर्ण कारणता होने से अपने शुद्धात्मद्रव्य में हमेशा स्थिति करना चाहिये, ऐसा प्रसिद्ध करते हैं-</font></div>
    <h3 class=mainTitle align=center><font color=maroon> ﻿चरदि णिबद्धो णिच्चं समणो णाणम्हि दंसणमुहम्हि (२१४)<br>पयदो मूलगुणेसु य जो सो पडिपुण्णसामण्णो ॥२२८॥<br> </font></h3>
  <div class=bottomContainer id=bottomTxt223 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[यः श्रमण:]</b> जो श्रमण <b>[नित्यं]</b> सदा <b>[ज्ञाने दर्शनमुखे]</b> ज्ञान में और दर्शनादि में <b>[निबद्ध:]</b> प्रतिबद्ध <b>[च]</b> तथा <b>[मूलगुणेषु प्रयत:]</b> मूलगुणों में प्रयत (<font color=DarkSlateGray>प्रयत्नशील</font>) <b>[चरति]</b> विचरण करता है, <b>[सः]</b> वह <b>[परिपूर्णश्रामण्य:]</b> परिपूर्ण श्रामण्यवान् है ॥२१४॥<br></div>
    <div class=tikaTopContainer><b><br> टीका : 
    <span id=teeka0 class=gatha228 style="color: darkGreen;">&nbsp;&nbsp;अमृतचंद्राचार्य</span>
    <span id=teeka1 class=gatha228 style="color: darkGreen;">&nbsp;&nbsp;जयसेनाचार्य</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha228-teeka0><b><font color=darkGreen>अमृतचंद्राचार्य <span class=sanskritTeeka justify=right>संस्कृत टीका</span><span id=sanskritTeeka justify=left><font color=datkMaroon><br><br>﻿अथ श्रामण्यस्य परिपूर्णतायतनत्वात्‌ स्वद्रव्य एव प्रतिबन्धो विधेय इत्युपदिशति -<br><br>एक एव हि स्वद्रव्यप्रतिबन्ध उपयोगमार्जकत्वेन मार्जितोपयोगरूपस्य श्रामण्यस्य परिपूर्णतायतनं, तत्सद्भावादेव परिपूर्णं श्रामण्यम्‌ । अतो नित्यमेव ज्ञाने दर्शनादौ च प्रतिबद्धेन मूलगुणप्रयततया चरितव्यं, ज्ञानदर्शनस्वभावशुद्धात्मद्रव्यप्रतिबद्धशुद्धास्तित्वमात्रेण वर्तितव्यमिति तात्पर्यम्‌ ॥२१४॥</font></span><br></font></b><br><br><font color=darkBlue><p>﻿एक स्वद्रव्य-प्रतिबंध ही, उपयोग का मार्जन (<font color=DarkSlateGray>शुद्धत्व</font>) करने वाला होने से, मार्जित (<font color=DarkSlateGray>शुद्ध</font>) उपयोगरूप श्रामण्य की परिपूर्णता का आयतन है; उसके सद्‌भाव से ही परिपूर्ण श्रामण्य होता है । इसलिये सदा ज्ञान में और दर्शनादिक में प्रतिबद्ध रहकर मूलगुणों में प्रयत्नशीलता से विचरना—ज्ञानदर्शनस्वभाव शुद्धात्मद्रव्य में प्रतिबद्ध ऐसा शुद्ध अस्तित्वमात्ररूप से वर्तना, यह तात्पर्य है ॥२१४॥</p></font></td>
    <td id=gatha228-teeka1><b><font color=darkGreen>जयसेनाचार्य </font></b><br><br><font color=darkBlue><p>﻿<b>[चरदि]</b> आचरण करते हैं-वर्तते हैं । कैसे आचरण करते हैं ? <b>[णिबद्धो]</b> आधीन <b>[णिच्चं]</b> नित्य-सर्वकाल-हमेशा आचरण करते हैं । आचरण करनेवाले वे कौन हैं? <b>[समणो]</b> लाभ-अलाभ आदि में समान चित्तवाले श्रमण । वे कहाँ निबद्ध-लीन हैं ? <b>[णाणम्मि]</b> वीतराग-सर्वज्ञ भगवान द्वारा कहे गये, परमागम के ज्ञान में अथवा उसके फलभूत स्वसंवेदन ज्ञान में, <b>[दंसणमुहम्मि]</b> दर्शन-तत्त्वार्थ श्रद्धान अथवा उसके फलभूत अपना शुद्धात्मा ही उपादेय-ग्रहण करने योग्य है- ऐसी रुचिरूप निश्चय सम्यक्त्व, इनकी मुख्यता सहित अनन्त सुखादि गुणों में निबद्ध हैं । <b>[पयदो मूलगुणेसु य]</b> और प्रयत-प्रयत्नपर-प्रयत्नशील हैं । किनमें प्रयत्नशील हैं? मूलगुणों में अथवा निश्चय मूलगुणों के आधारभूत परमात्मद्रव्य म्रें प्रयत्नशील हैं । <b>[जो सो पडिपुण्णसामण्णो]</b> जो इन गुणों से विशिष्ट श्रमण हैं, वे परिपूर्ण श्रामण्य हैं ।  </p><br><p>यहाँ अर्थ यह है कि अपने शुद्धात्मा की भावना में लीन के ही, परिपूर्ण श्रमणता होती है ।</p></font></td>
      </tbody></table></div>
</body>
</html>
