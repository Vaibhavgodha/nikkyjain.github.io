<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='128.html'><img src='../../../../../images/common/prev.jpg' id=next height=50 width=50/></a>
      <a href='130.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (तत्त्वार्थसूत्र--आचार्य-उमास्वामी)</h2>
    <h3 class=mainTitle align=center><font color=maroon> ﻿इंद्र-सामानिक-त्रायस्त्रिंश-पारिषदात्मरक्ष-लोकपालानीक-प्रकीर्णकाभियोग्यकिल्विषिकाश्चैकश:॥४॥<br> </font></h3>
  <div class=bottomContainer id=bottomTxt131 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿उक्‍त दस आदि भेदों में-से प्रत्‍येक इन्‍द्र, सामानिक, त्रायस्त्रिंश, पारिषद, आत्‍मरक्ष, लोकपाल, अनीक, प्रकीर्णक, आभियोग्‍य ओर किल्विषिक रूप हैं ॥४॥<br></div>
    <div class=tikaTopContainer><b><br> टीका : 
    <span id=teeka0 class=gatha129 style="color: darkGreen;">&nbsp;&nbsp;सर्वार्थसिद्धि</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha129-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿जो अन्‍य देवोंमें असाधारण अणिमादि गुणों के सम्‍बन्‍ध से शोभते हैं वे <b>इन्‍द्र</b> कहलाते हैं। </p><br><p>आज्ञा और ऐश्‍वर्य के सिवा जो स्‍थान, आयु, वीर्य, परिवार, भोग और उपभोग आदि हैं वे समान कहलाते हैं। इस समान में जो होते हैं वे <b>सामानिक</b> कहलाते हैं। ये पिता, गुरू और उपाध्‍याय के समान सबसे बड़े हैं। </p><br><p>जो मन्‍त्री और पुरोहित के समान हैं वे त्रायस्त्रिंश हैं, ये तेंतीस ही होते है इसलिए <b>त्रायस्त्रिंश</b> कहलाते हैं। </p><br><p>जो सभा में मित्र और प्रेमीजनों के समान होते है, वे <b>पारिषद</b> कहलाते हैं। </p><br><p>जो अंगरक्षक के समान हैं वे <b>आत्त्‍मरक्ष</b> कहलाते हैं। </p><br><p>जो रक्षकके समान अर्थचर है, वे <b>लोकपाल</b> कहलाते हैं। </p><br><p>जैसे यहाँ सेना है उसी प्रकार सात प्रकार के पदाति आदि <b>अनीक</b> कहलाते हैं। </p><br><p>जो गाँव और शहरों में रहने वालों के समान हैं। उन्‍हें <b>प्रकीर्णक</b> कहते हैं।</p><br><p>जो दास के समान वाहन आदि कर्म में प्रवृत होते हैं, वे <b>आभियोग</b> कहलाते हैं। </p><br><p>जो सीमाके पास रहने वालों के समान हैं वे <b>किल्विषिक</b> कहलाते हैं। किल्विष पाप को कहते हैं इसकी जिनके बहुलता होती है। वे किल्विषिक कहलाते हैं। </p><br><p>चारों निकायों में से प्रत्येक निकाय में ये इन्द्रादिक दस भेद उत्सर्ग से प्राप्त हुए, अत: जहाँ अपवाद है। उसका कथन करने के लिए आगे का सूत्र कहते है - </p></font></td>
      </tbody></table></div>
</body>
</html>
