<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='198.html'><img src='../../../../../images/common/prev.jpg' id=next height=50 width=50/></a>
      <a href='200.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (तत्त्वार्थसूत्र--आचार्य-उमास्वामी)</h2>
    <h3 class=mainTitle align=center><font color=maroon> अर्पितानर्पितसिद्धे:॥३२॥<br> </font></h3>
  <div class=bottomContainer id=bottomTxt201 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿मुख्‍यता और गौणता की अपेक्षा एक वस्‍तु में विरोधी मालूम पड़ने वाले दो धर्मों की सिद्धि होती है ॥३२॥<br></div>
    <div class=tikaTopContainer><b><br> टीका : 
    <span id=teeka0 class=gatha199 style="color: darkGreen;">&nbsp;&nbsp;सर्वार्थसिद्धि</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha199-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿वस्‍तु अनेकान्‍तात्‍मक है। प्रयोजन के अनुसार उसके किसी एक धर्म को विवक्षा से जब प्रधानता प्राप्‍त होती है तो वह <b>अर्पित</b> या उपनीत कहलाता है और प्रयोजन के अभावमें जिसकी प्रधानता नहीं रहती वह <b>अनर्पित</b> कहलाता है। तात्‍पर्य यह है कि किसी वस्‍तु या धर्म के र‍हते हुए भी उसकी विवक्षा नहीं होती, इसलिए जो गौण हो जाता वह अनर्पित कहलाता है। इन दोनोंका 'अनर्पितं च अर्पितं च' इस प्रकार द्वन्‍द्व समास है। इन दोनों की अपेक्षा एक वस्‍तु में परस्‍पर विरोधी दो धर्मों की सिद्धि होती है, इसलिए कोई विरोध नहीं है। खुलासा इस प्रकार है - जैसे देवदत्त के पिता, पुत्र, भाई और भान्‍जे इसी प्रकार और भी जनकत्‍व और जन्‍यत्‍व आदि के निमित्त से होने वाले सम्‍बन्‍ध विरोध को प्राप्‍त नहीं होते। जब जिस धर्म की प्रधानता होती है उस समय उसमें वह धर्म माना जाता है। उदाहरणार्थ - पुत्र की अपेक्षा वह पिता है और पिता की अपेक्षा वह पुत्र है आदि। उसी प्रकार द्रव्‍य भी सामान्‍य की अपेक्षा नित्‍य है और विशेष की अपेक्षा अनित्‍य है, इसलिए कोई विरोध नहीं है। वे सामान्‍य और विशेष कथंचित् भेद और अभेद की अपेक्षा ही व्‍यवहार के कारण होते हैं।</p><br><p><b><font color=red>शंका – सत् अनेक प्रकार के नय के व्‍यवहार के आधीन होने से भेद, संघात और भेद-संघात से स्‍कन्‍धों की उत्‍पत्ति भले ही बन जावे परन्‍तु यह संदिग्‍ध है कि द्वयणुक आदि लक्षणवाला संघात संयोग से ही होता है या उसमें और कोई विशेषता है ? </p><br><p></font><font color=darkGreen>समाधान –</font></b> संयोग के होने पर एकत्‍व परिणमन रूप बन्‍ध से संघात की उत्‍पत्ति होती है। </p><br><p><b><font color=red>शंका – यदि ऐसा है तो यह बतलाइए कि सब पुद्गलजाति के होकर भी उनका संयोग होने पर किन्‍हीं का बन्‍ध होता है और किन्‍हीं का नहीं होता, इसका क्‍या कारण है ? </p><br><p></font><font color=darkGreen>समाधान –</font></b> चूँकि वे सब जाति से पुद्गल हैं तो भी उनकी जो अनन्‍त पर्यायें हैं उनका परस्‍पर विलक्षण परिणमन होता है, इसलिए उससे जो सामर्थ्‍य उत्‍पन्‍न होती है उससे ऐसा प्रतीत होता है कि – </p></font></td>
      </tbody></table></div>
</body>
</html>
