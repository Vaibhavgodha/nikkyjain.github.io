<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='255.html'><img src='../../../../../images/common/prev.jpg' id=next height=50 width=50/></a>
      <a href='257.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (तत्त्वार्थसूत्र--आचार्य-उमास्वामी)</h2>
    <h3 class=mainTitle align=center><font color=maroon> अणुव्रतोऽगारी॥२०॥<br> </font></h3>
  <div class=bottomContainer id=bottomTxt258 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अणुव्रतों का धारी अगारी है ॥२०॥<br></div>
    <div class=tikaTopContainer><b><br> टीका : 
    <span id=teeka0 class=gatha256 style="color: darkGreen;">&nbsp;&nbsp;सर्वार्थसिद्धि</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha256-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿अणु शब्द अल्पवाची है । जिसके व्रत अणु अर्थात् अल्प हैं वह अणुव्रतवाला अगारी कहा जाता है । </p><br><p><b><font color=red>शंका – अगारी के व्रत अल्प कैसे होते हैं ? </p><br><p></font><font color=darkGreen>समाधान –</font></b> अगारी के पूरे हिंसादि दोषों का त्याग सम्भव नहीं है इसलिए उसके व्रत अल्प होते हैं । </p><br><p><b><font color=red>शंका – तो यह किससे निवृत्त हुआ है ? </p><br><p></font><font color=darkGreen>समाधान –</font></b> यह त्रस जीवों की हिंसा से निवृत्त है; इसलिए उसके पहला <b>अहिंसा अणुव्रत</b> होता है । गृहस्थ स्नेह और मोहादिक के वश से गृहविनाश और ग्रामविनाश के कारण असत्य वचन से निवृत्त है, इसलिए उसके दूसरा <b>सत्याणुव्रत</b> होता है । श्रावक राजा के भय आदि के कारण दूसरे को पीड़ाकारी जानकर बिना दी हुई वस्तु को लेना यद्यपि अवश्य छोड़ देता है तो भी बिना दी हुई वस्तु के लेने से उसकी प्रीति घट जाती है, इसलिए उसके तीसरा <b>अचौर्याणुव्रत</b> होता है । गृहस्थ के स्वीकार की हुई या बिना स्वीकार की हुई परस्त्री का संग करने से रति हट जाती है, इसलिए उसके <b>परस्त्रीत्याग</b> नाम का चौथा अणुव्रत होता है । तथा गृहस्थ धन, धान्य और क्षेत्र आदि का स्वेच्छा से परिमाण कर लेता है, इसलिए उसके पाँचवाँ <b>परिग्रहपरिमाण</b> अणुव्रत होता है ।</p><br><p>गृहस्थ को क्या इतनी ही विशेषता है कि और भी विशेषता है, अब यह बतलाने के लिए आगे का सूत्र कहते हैं-</p></font></td>
      </tbody></table></div>
</body>
</html>
