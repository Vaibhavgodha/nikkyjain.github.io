<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='246.html'><img src='../../../../../images/common/prev.jpg' id=next height=50 width=50/></a>
      <a href='248.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सर्वार्थसिद्धि>सर्वार्थसिद्धि</td>
      <td class=example data-dropdown=#राजवार्तिक>राजवार्तिक</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (तत्त्वार्थसूत्र--आचार्य-उमास्वामी)</h2>
    <h3 class=mainTitle align=center><font color=maroon> मैत्री-प्रमोद-कारुण्य-माध्यस्थानि च सत्त्व-गुणाधिक-क्लिश्यमानाविनेयेषु॥११॥<br> </font></h3>
  <div class=bottomContainer id=bottomTxt249 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿प्राणीमात्र में मैत्री, गुणाधिकों में प्रमोद, क्लिश्यमानों में करुणा वृत्ति और अविनेयों में माध्यस्थ्य भावना करनी चाहिए ।।11।।<br></div>
    <div class=tikaTopContainer><b><br> टीका : 
    <span id=teeka0 class=gatha247 style="color: darkGreen;">&nbsp;&nbsp;सर्वार्थसिद्धि</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha247-teeka0><b><font color=darkGreen>सर्वार्थसिद्धि </font></b><br><br><font color=darkBlue><p>﻿दूसरों को दुःख न हो ऐसी अभिलाषा रखना <b>मैत्री</b> है। </p><br><p>मुख की प्रसन्नता आदि के द्वारा भीतर भक्ति और अनुराग का व्यक्त होना <b>प्रमोद</b> है। </p><br><p>दोनों पर दयाभाव रखना <b>कारुण्य</b> है। </p><br><p>रागद्वेषपूर्वक पक्षपात का न करना <b>माध्यस्थ्य</b> है। </p><br><p>बुरे कर्मों के फल से जो नाना योनियों में जन्मते और मरते हैं वे <b>सत्व</b> हैं। सत्व यह जीव का पर्यायवाची नाम है। </p><br><p>जो सम्यग्ज्ञानादि गुणों में बढ़े चढ़े हैं वे <b>गुणाधिक</b> कहलाते हैं। </p><br><p>असातावेदनीय के उदय से जो दुःखी हैं वे <b>क्लिश्यमान</b> कहलाते हैं। </p><br><p>जिनमें जीवादि पदार्थों को सुनने और ग्रहण करने का गुण नहीं हैं वे <b>अविनेय</b> कहलाते हैं ।</p><br><p>इन सत्व आदिक में क्रम से मैत्री आदि की भावना करनी चाहिए। जो सब जीवों में मैत्री, गुणाधिकों में प्रमोद, क्लिश्यमानों में कारुण्य और अविनेयों में माध्यस्थ्य भाव की भावना करता है उसके अहिंसा आदि व्रत पूर्णता को प्राप्त होते हैं।</p><br><p>अब फिर भी और भावना के लिए आगे का सूत्र कहते हैं-</p></font></td>
      </tbody></table></div>
</body>
</html>
