<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='028.html'><img src='../../../../../images/common/prev.jpg' id=next height=50 width=50/></a>
      <a href='031.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#ब्र-यशपाल>ब्र-यशपाल</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (योगसार-प्राभृत--अमितगति-आचार्य)</h2>
      <br><div class=titleContainer align=center><font color=darkGreen>﻿सब पदार्थों में केवलज्ञान के युगपत प्रवृत्त न होने पर दोषापत्ति</font></div>
    <h3 class=mainTitle align=center><font color=maroon> ﻿सर्वेषु यदि न ज्ञानं यौगपद्येन वर्तते<br>तदैकमपि जानाति पदार्थं न कदाचन ॥२९॥<br>एकत्रापि यतोऽनन्ता: पर्याया: सन्ति वस्तुनि<br>क्रमेण जानता सर्वे ज्ञायन्ते कथ्यतां कदा ॥३०॥<br> </font></h3>
  <div class=bottomContainer id=bottomTxt27 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿यदि ज्ञानं सर्वेषु यौगपद्येन न वर्तते तदा एकं अपि पदार्थं कदाचन न जानाति; यत: एकत्रापि वस्तुनि अनन्ता: पर्याया: सन्ति सर्वे क्रमेण जानता कदा ज्ञायन्ते कथ्यताम् ?<br>यदि केवलज्ञान सब पदार्थों को युगपत्/एकसाथ नहीं जानता है तो वह केवलज्ञान एक वस्तु को भी कभी नहीं जान सकता; क्योंकि एक वस्तु में भी अनंत पर्यायें होती हैं । क्रम से जानते हुए वे सब पर्यायें कबतक जानी जायेंगी सो बतलाओ ? एक वस्तु के पर्यायों का भी अंत नहीं आने से कभी एक वस्तु का भी पूरा-जानना नहीं हो सकेगा ।<br></div>
    <div class=tikaTopContainer><b><br> टीका : 
    <span id=teeka0 class=gatha029-030 style="color: darkGreen;">&nbsp;&nbsp;ब्र-यशपाल</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha029-030-teeka0><b><font color=darkGreen>ब्र-यशपाल </font></b><br><br><font color=darkBlue><p>﻿प्रत्येक वस्तु अनादि-अनंत नित्य है और उसमें प्रतिसमय नयी-नयी पर्याय भी होती रहती है अर्थात् वस्तु अपने में नित्यता के साथ अनित्यता को भी स्वीकारती है । इसी तथ्य</p><br><p>को आचार्य उमास्वामी ‘गुणपर्ययवद् द्रव्यम्ङ्क (<font color=DarkSlateGray>तत्त्वार्थसूत्र, अध्याय ५, सूत्र ३८</font>) - इस सूत्र में व्यक्त करते हैं । यह नित्यानित्यात्मक (<font color=DarkSlateGray>गुण नित्य हैं और पर्यायें अनित्य हैं</font>) अथवा गुणपर्यायस्वरूप वस्तु हमारे ज्ञान में भी तर्क के आधार से समझ में आती है । इससे हम यह स्पष्ट जान सकते हैं कि प्रत्येक वस्तु भूतकाल में अनादिकाल से अनंत पर्याय सहित वर्त चुकी है । वर्तानकाल में एक समय की पर्यायसहित वर्त रही है और भविष्य में अनंत गुण-पर्याय सहित वर्तेगी । एक द्रव्य का भी यह स्पष्ट स्वरूप केवलज्ञान के बिना कौन पूर्ण जान सकेगा? अर्थात् एकवस्तु को भी पूर्णरूप से केवली ही जान पायेंगे, अन्य कोई अल्पज्ञ नहीं ।</p><br><p><b><font color=red>प्रश्न – हम-आप भी शास्त्र के आधार से यह सब जान रहे हैं, केवलज्ञान की क्या आवश्यकता है ?</p><br><p></font><font color=darkGreen>उत्तर –</font></b> हमारा आपका यह जानना शास्त्र के आधार से अस्पष्ट/अविशद है, केवलज्ञान विशद / स्पष्ट रीति से पदार्थों की वर्तानपर्यायवत् भूत-भविष्यकालीन पर्यायों को भी जानता है ।</p><br><p>इसी विषय को आचार्य कुन्दकुन्द ने प्रवचनसार की गाथा ५० में स्पष्ट कहा है, जो निम्नप्रकार है -<br>उप्पज्जदि जदि णाणं कमसो अट्ठे पडुच्च णाणिस्स<br>तं णेव हवदि णिच्चं ण खाइगं णेव सव्वगदं ॥<br>इसी का विशेष स्पष्टीकरण - वह क्रमवर्ती ज्ञान नित्य इसलिए नहीं है कि एक तो पदार्थ का अवलम्बन लेकर उत्पन्न होता है, दूसरे पदार्थ के ग्रहण करने पर नष्ट हो जाता है; क्षायिक इसलिए नहीं है कि वह ज्ञानावरण कर्म के क्षयोपशमाधीन प्रवर्तता है और सर्वगत इसलिए नहीं है कि वह अनन्त द्रव्य-क्षेत्र-काल-भाव को युगपत् जानने में समर्थ नहीं है । अत: ऐसे क्रमवर्ती पराधीन ज्ञान का धनी आत्मा सर्वज्ञ नहीं हो सकता ।</p></font></td>
      </tbody></table></div>
</body>
</html>
