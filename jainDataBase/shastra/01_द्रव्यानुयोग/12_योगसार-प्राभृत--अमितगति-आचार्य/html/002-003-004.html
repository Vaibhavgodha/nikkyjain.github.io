<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='001.html'><img src='../../../../../images/common/prev.jpg' id=next height=50 width=50/></a>
      <a href='005.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#ब्र-यशपाल>ब्र-यशपाल</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (योगसार-प्राभृत--अमितगति-आचार्य)</h2>
      <br><div class=titleContainer align=center><font color=darkGreen>﻿जीव एवं अजीव तत्त्वों को जानने का फल</font></div>
    <h3 class=mainTitle align=center><font color=maroon> ﻿जीवाजीवद्वयं त्यक्त्वा नापरं विद्यते यत:<br>तल्लक्षणं ततो ज्ञेयं स्व-स्वभाव-बुभुत्सुया ॥२॥<br>यो जीवाजीवयोर्वेत्ति स्वरूपं परमार्थत:<br>सोऽजीव-परिहारेण जीवतत्त्वे निलीयते ॥३॥<br>जीव-तत्त्व-निलीनस्य राग-द्वेष-परिक्षय:<br>तत: कर्माश्रयच्छेदस्तताे निर्वाण-संगम: ॥४॥<br> </font></h3>
  <div class=bottomContainer id=bottomTxt4 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿यत: (<font color=DarkSlateGray>लोक</font>) जीवाजीवं द्वयं त्यक्त्वा अपरं न विद्यते, तत: स्व-स्वभावबुभुत्सया तल्लक्षणं ज्ञेयम् । य: परमार्थत: जीवाजीवयो: स्वरूपं वेत्ति स: अजीवपरिहारेण जीवतत्त्वे निलीयते । जीवतत्त्व-निलीनस्य राग-द्वेष-परिक्षय: (<font color=DarkSlateGray>भवति</font>) तत: कर्माश्रयच्छेद: (<font color=DarkSlateGray>भवति</font>), तत: निर्वाण-संगम: (<font color=DarkSlateGray>जायते</font>) ।<br>क्योंकि इस विश्व में जीव और अजीव इन दो द्रव्यों को छोड़कर अन्य कुछ भी नहीं है । इसलिये अपने स्वरूप को जानने की इच्छा से जीव और अजीव द्रव्यों का लक्षण जानना चाहिए । जो साधक, जीव और अजीव तत्त्वों के स्वरूप को परमार्थरीति से जानता है, वह अजीव तत्त्व के परिहार पूर्वक जीव तत्त्व में निमग्न हो जाता है ।<br></div>
    <div class=tikaTopContainer><b><br> टीका : 
    <span id=teeka0 class=gatha002-003-004 style="color: darkGreen;">&nbsp;&nbsp;ब्र-यशपाल</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha002-003-004-teeka0><b><font color=darkGreen>ब्र-यशपाल </font></b><br><br><font color=darkBlue><p>﻿इस विश्व में जाति अपेक्षा जीव-अजीव दो ही द्रव्य हैं । वस्तुतः इनमें अजीव नाम का कोई स्वतंत्र द्रव्य नहीं है, बल्कि पुद्गल-धर्म-अधर्म-आकाश व काल - इन पाँच द्रव्यों के समूह को ही अचेतन होने से अजीव नाम दिया गया है । संख्या अपेक्षा जीव अनंत, पुद्गल अनंतानंत, धर्म एक, अधर्म एक, आकाश एक और कालद्रव्य असंख्यात हैं । संसारी जीव को मुक्ति प्राप्त करने के लिए इनका यथार्थ स्वरूप जानना आवश्यक है । जो साधक परमार्थ से इनका स्वरूप जानकर अजीव तत्त्व का परिहार करता है अर्थात् उन्हें मात्र ज्ञेय जानकर उनसे दृष्टि हटाता है और भगवत्स्वरूप निज आत्मतत्त्व में लीन हो जाता है, उसके रागद्वेषादि विकारीभावों का अभाव होने से आस्रव-बन्ध का नाश होकर संवर-निर्जरापूर्वक मुक्ति की प्राप्ति होती है ।</p><br><p>यहाँ जीव-अजीव के स्वरूप को जाननेवाला जीवतत्त्व में लीन होता है - ऐसा कहा है । इससे यह सिद्ध होता है कि आगमज्ञानपूर्वक अध्यात्मज्ञान होता है, क्योंकि जीव-अजीव का विस्तारपूर्वक वर्णन आगम में प्राप्त होता है और आत्मलीनता अध्यात्म का कार्य है । इसका अर्थ आगमज्ञान कारण है और आत्मज्ञान कार्य है ।</p><br><p>जीवद्रव्य और जीवतत्त्व में एक अपेक्षा से भिन्नता का भी कथन किया जाता है । जीवद्रव्य में समस्त विकारी-अविकारी पर्यायें शामिल हैं और विकारी-अविकारी पर्यायों से रहित त्रिकाली ध्रुव ज्ञानानन्दस्वभावी आत्मा जीवतत्त्व है । यह कथन मुख्यतया अध्यात्मग्रन्थों में प्राप्त होता है । आगम में दोनों को एक ही मानकर कथन किया जाता है ।</p></font></td>
      </tbody></table></div>
</body>
</html>
