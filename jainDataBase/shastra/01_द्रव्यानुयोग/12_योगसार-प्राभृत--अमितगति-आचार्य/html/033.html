<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='032.html'><img src='../../../../../images/common/prev.jpg' id=next height=50 width=50/></a>
      <a href='034.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#ब्र-यशपाल>ब्र-यशपाल</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>द्रव्यानुयोग (योगसार-प्राभृत--अमितगति-आचार्य)</h2>
      <br><div class=titleContainer align=center><font color=darkGreen>﻿आत्मसाधक का एवं आत्मा का स्वरूप</font></div>
    <h3 class=mainTitle align=center><font color=maroon> ﻿निर्व्यापारीकृताक्षस्य यत्क्षणं भाति पश्यत:<br>तद्रूपमात्मनो ज्ञेयं शुद्धं संवेदनात्मकम् ॥३३॥<br> </font></h3>
  <div class=bottomContainer id=bottomTxt30 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿निर्व्यापारीकृताक्षस्य क्षणं पश्यतः यद् भाति तद् शुद्धं संवेदनात्मकं आत्मनः रूपं ज्ञेयं ।<br>इन्द्रिय और मन के व्यापार को रोककर एवं क्षणभर के लिये अन्तर्मुख होकर देखनेवाले योगी को आत्मा का जो रूप दिखाई देता है/अनुभव में आता है, उसे आत्मा का शुद्ध संवेदनात्मक / ज्ञानात्मक रूप जानना चाहिए ।<br></div>
    <div class=tikaTopContainer><b><br> टीका : 
    <span id=teeka0 class=gatha033 style="color: darkGreen;">&nbsp;&nbsp;ब्र-यशपाल</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha033-teeka0><b><font color=darkGreen>ब्र-यशपाल </font></b><br><br><font color=darkBlue><p>﻿आचार्यश्री ने मूल श्लोक में मात्र अक्ष याने इन्द्रिय शब्द का प्रयोग किया है; तथापि हमने सरलार्थ में अक्ष का अर्थ मन भी इसलिए किया है कि मन को रोके बिना अन्तर्मुख होना संभव नही है । दूसरी बात मन भी इन्द्रिय ही है; क्योंकि मन भी ज्ञान का बाह्य साधन है, जीव का चिङ्घ है । मन को नोइन्द्रिय (<font color=DarkSlateGray>अनिन्द्रिय या किञ्चित् इन्द्रिय</font>) ऐसा शास्त्र में कहा ही है । मन का विषय और स्थान निश्चित ज्ञात न होने से ही उसे नो अर्थात् किंचित् इन्द्रिय कहा है । अर्थात् आँख-नाक की तरह मन शरीर में स्पष्ट दिखाई नहीं देता और उसके रूप-गंध आदि निश्चित विषय भी नहीं है । इन्द्रिय एवं मन को रोकने की बात तो व्यवहार से निषेधमूलक कही है । जब शुद्ध ज्ञानस्वरूप अपनी आत्मा को देखा/अनुभव किया जाता है, तब इन्द्रिय एवं मन का व्यापार स्वत: ही रुक जाता है । आत्मा का वास्तविक रूप/स्वभाव तो मात्र ज्ञानात्मक ही है । ज्ञान को छोड़कर आत्मा कर भी क्या सकता है ? आचार्य अमृतचन्द्र ने समयसार की आत्मख्याति टीका में कलश ६२ में कहा</p><br><p>ही है :- <br>आत्मा ज्ञानं स्वयं ज्ञानं ज्ञानादन्यत् करोति किम्<br>परभावस्य कर्तात्मा मोहोऽयं व्यवहारिणाम् ॥<br><b><font color=maroon>अर्थ –</font></b> आत्मा ज्ञानस्वरूप है, स्वयं ज्ञान ही है; वह ज्ञान के अतिरिक्त अन्य क्या करता है ? आत्मा परभाव का कर्ता है, ऐसा मानना (<font color=DarkSlateGray>तथा कहना</font>) यह व्यवहारी जीवों का मोह (<font color=DarkSlateGray>अज्ञान</font>) है ।</p><br><p>जिसे आत्मा, मात्र ज्ञानस्वरूप ही अनुभव में आता है, वही साधक है, अन्य जीव साधक हो ही नहीं सकता ।</p></font></td>
      </tbody></table></div>
</body>
</html>
