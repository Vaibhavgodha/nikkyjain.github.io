<html>
  <head>
    <title>प्रथमानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='57.html'><img src='../../../../../images/common/prev.jpg' id=next height=50 width=50/></a>
      <a href='59.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>प्रथमानुयोग (उत्तर-पुराण-संस्कृत--गुणभद्राचार्य)</h2>
    <h3 class=mainTitle align=center><font color=maroon> पर्व - 58<br> </font></h3>
  <div class=bottomContainer id=bottomTxt13 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿वासोरिन्‍द्रस्‍य पूज्‍योऽयं वसुपूज्‍यस्‍य वा सुत: । वासुपूज्‍य: सतां पूज्‍य: स ज्ञानेन पुनातु न: ॥1॥<br><br>पुष्‍करार्द्धेन्‍द्रदिग्‍मेरूसीतापाग्‍वत्‍सकावती- । विषये ख्‍यातरत्‍नादिपुरे पद्मोत्‍तर: पति: ॥2॥<br><br>कीर्तिर्गुणमयी वाचि मूर्ति: पुण्‍यमयीक्षणे । वृत्तिर्धमयी चित्‍ते सर्वेषामस्‍य भूभुज: ॥3॥<br><br>साम वाचि दया चित्‍ते धाम देहे नयो मतौ । धनं दाने जिने भक्ति: प्रतापस्‍तस्‍य शत्रुषु ॥4॥<br><br>पाति तस्मिन् भुवं भूपे न्‍यायमार्गानुवतिंनि । वृद्धिमेव प्रजा: प्रापुर्मुनौ समितयो यथा ॥5॥<br><br>गुणास्‍तस्‍य धनं लक्ष्‍मीस्‍तदीयापि गुणप्रिया । तया स‍ह ततो दीर्घं निर्द्वन्‍द्वं मुखमाप्‍नुवन् ॥6॥<br><br>स कदाचित् समासीनं मनोहरगिरौ जिनम् । युगन्‍धराह्नयं स्‍तोत्रैरूपास्‍य खलु भक्तिमान् ॥7॥<br><br>श्रुत्‍वा सप्रश्रयो धर्ममनुप्रेक्षानुचिन्‍तनात् । जातत्रिभेदनिर्वेग: पुनश्‍चेत्‍यप्‍यचिन्‍तयत् ॥8॥<br><br>श्रियो माया सुखं दु:खं विश्रसावधि जीवितम् । संयोगो विप्रयोगान्‍त: कायोऽयं सामय: खल: ॥9॥<br><br>कात्र प्रीतिरहं जन्‍मपंचावर्तान्‍महाभयात् । निर्गच्‍छाम्‍यवलम्‍ब्‍यैतां काललब्धिमुपस्‍थितान् ॥10॥<br><br>ततो राज्‍यभरं पुत्रे धनमित्रे नियोज्‍य स: । महीशैर्बहुभि: सार्द्धमदीक्षिष्‍टात्‍मशुद्धये ॥11॥       ऐसा विचार कर उसने राज्‍य का भार धनमित्र नामक पुत्र के लिए सौंपा और स्‍वयं आत्‍म - शुद्धि <br><br><br>अधीत्‍यैकादशांगानि श्रद्धानाद्याप्‍तसम्‍पदा । बद्ध्‍वा तीर्थकरं नाम प्रान्‍ते संन्‍यस्‍य शुद्धधी: ॥12॥<br><br>महाशुक्रविमानेऽभून्‍महाशुक्रोऽमराधिप: । षोडशाब्धिप्रमाणायुश्‍चतुर्हस्‍तशरीरभाक् ॥13॥<br><br>पद्मलेश्‍य: श्‍वसन्‍मासैरष्‍टभिस्‍तुष्‍टमानस: । षोडशाब्‍दसहस्त्रान्‍ते मानसाहारमाहरन् ॥14॥<br><br>सदा शब्‍दप्रवीचारश्‍चतुर्थक्ष्‍मागतावधि: । प्रमावधिरिवैतस्‍य विक्रियाबलतेजसाम् ॥15॥<br><br>तत्रामरीकलालापगीतवाद्यादिमोदिते । चोदिते कालपर्यायैस्‍तस्मिन्‍नत्रागमिष्‍यति ॥16॥<br><br>द्वीपेऽस्मिन् भारते चम्‍पानगरेंऽगनराधिप: । इक्ष्‍वाकु: काश्‍यप: ख्‍यातो वसुपूज्‍योऽस्‍य भामिनी ॥17॥<br>प्रिया जयावती प्राप्‍तवसुधारादिमानना । आषाढ़कृष्‍णषष्‍ठयन्‍ते चतुर्विशर्क्षलक्षिते ॥18॥<br>दृष्‍ट्वा स्‍वप्‍नान् फलं तेषां पत्‍युर्ज्ञात्‍वाऽतितोषिणी । अष्‍टौ मासान् क्रमान्‍नीत्‍वा प्राप्‍तफाल्‍गुनमासिका ॥19॥<br>कृष्‍णायां वारूणे योगे चतुर्दश्‍यां सुरोत्‍तमम् । सर्वप्राणिहितं पुत्रं सुखेनेयमजीजनत् ॥20॥<br><br>सुरा: सौधर्ममुख्‍यास्‍तं सुराद्रौ क्षीरसागरात् । घटैरानीय पानीयं स्‍त्रपयित्‍वा प्रसाधनम् ॥21॥<br>विधाय वासुपूज्‍यं च नामादाय पुनर्गृहम् । नीत्‍वा वासान् स्‍वकीयाँस्‍ते जग्‍मुर्जातमहोत्‍सवा: ॥22॥सौधर्म आदि देवों ने उसे सुमेरू पर्वत पर ले जाकर घड़ों द्वारा क्षीरसागरसे आये हुए जलके द्वारा <br>उसका जन्‍माभिषेक किया, आभूषण पहिनाये, वासुपूज्‍य नाम रक्‍खा, घर वापिस लाये और अनेक <br><br><br>श्रेयस्‍तीर्थान्‍तरे पंचाशंचतु:सागरोपमे । प्रान्‍तपल्‍यत्रिभागेऽस्मिन् व्‍युच्छित्तौ धर्मसन्‍तते: ॥23॥<br>तदभ्‍यन्‍तरवर्त्‍यायु: सोऽभवच्चापसप्‍तति: । पंचशून्‍यद्विसप्‍ताब्‍दजीवित: कुंकुमच्‍छवि: ॥24॥<br><br>इष्‍टाष्‍टादशधान्‍यानां बीजानां वृद्धिकारणम् । भेकलेह्यमिव क्षेत्रं गुणानाभेष भूपति: ॥25॥<br><br>धियमस्‍य गुणा: प्राप्‍य सर्वे सत्‍फलदायिन: । समां वृष्टिरिवाभीष्‍टां सस्‍यभेदा जगद्धिता: ॥26॥<br><br>त्रय: साप्‍ताहिका मेघा अशीति: कणशीकरा: । षष्टिरातपमेघानामेघवृष्टि: समा मता ॥27॥<br><br>अगुर्गुणा गुणीभावमन्‍येष्‍वस्मिस्‍तु मुख्‍यताम् । आश्रय: कस्‍य वैशिष्‍टयं विशिष्‍टो न प्रकल्‍पते ॥28॥<br><br>गुणी गुणमयस्‍तस्‍य नाशस्‍तन्‍नाश इष्‍यते । इति बुद्ध्‍वा सुधी: सर्वान् गुणान् सम्‍यगपालयत् ॥29॥<br><br>अष्‍टादशसमा: लक्षा: कौमारे प्राप्‍य संसृते: । निर्विद्यात्‍मगतं धीमान याथात्‍म्‍यं समचिन्‍तयत् ॥30॥<br><br>विर्धीविषयसंसक्‍तो बघ्‍नन्‍नात्‍मानमात्‍मना । बन्‍धैश्‍चतुर्विधैर्दु:खं भुंजानश्‍च चतुर्विधम् ॥31॥<br>अनादौ जन्‍मकान्‍तारे भ्रान्‍त्‍वा कालादिलब्धित: । सन्‍मार्ग प्राप्‍तवाँस्‍तेन प्रगुणं यामि सद्रतिम् ॥32॥<br><br>अस्‍तु काय: शुचि: स्‍थास्‍नु: प्रेक्षणीयो निरामय: । आयु‍श्चिरमनाबाधं सुखं सन्‍ततसाधनम् ॥33॥<br>किन्‍तु ध्रुवो वियोगोऽत्र रागात्‍मकमिदं सुखम् । रागी बध्राति कर्माणि बन्‍ध: संसारकारणम् ॥34॥<br>चतुर्गतिमय: सोऽपि ताश्‍च दु:खसुखावहा: । तत: किममुनेत्‍येतत्‍त्याज्‍यमेव विचक्षणै: ॥35॥<br><br>इति चिन्‍तयतस्‍तस्‍य स्‍तवो लौकान्तिकै: कृत: । सुरा निष्‍क्रमणस्नानभूषणाद्युत्‍सवं व्‍यधु: ॥36॥इधर भगवान् ऐसा चिन्‍तवन कर रहे थे उधर लौकान्तिक देवों ने आकर उनकी स्‍तुति करना <br>प्रारम्‍भ कर दी । देवों ने दीक्षा - कल्‍याणकके समय होनेवाला अभिषेक किया, आभूषण पहिनाये <br><br><br>शिबिकां देवसंरूढामारूह्य पृथिवीपति: । वने मनोहरोद्याने चतुर्थोपोषितं वहन् ॥37॥<br>विशाखर्क्षे चतुर्दश्‍यां सायाह्ने कृष्‍णफाल्‍गुने । सामायिकं समादाय तुर्यज्ञानोऽप्‍यभूदनु ॥38॥<br><br>सह तेन महीपाला: षट्सप्‍ततिमिता‍हिता: । प्रव्रज्‍यां प्रत्‍यपद्यन्‍त परमार्थविदो मुदा ॥39॥<br><br>द्वितीये दिवसेऽविक्षन् महानगरमन्‍धसे । सुन्‍दराख्‍यो नृपस्‍तस्‍मै सुवर्णाभोऽदिताशनम् ॥40॥<br><br>आश्‍चर्यपंचकं चापि तेन छाद्मस्‍थ्‍यवत्‍सरे । गते श्रीवासुपूज्‍येश: स्‍वदीक्षावनमागत: ॥41॥<br><br>कदम्‍बवृक्षमूलस्‍थ: सोपवासोऽपराह्नके । माघज्‍योत्‍स्‍त्राद्वितीयायां विशाखर्क्षेऽभवज्जिन: ॥42॥<br><br>सौधर्ममुख्‍यदेवेन्‍द्रास्‍तदैवेनमपूजयन् । तत्‍कल्‍याणं न विस्‍तार्य नाम्‍नोऽन्‍त्‍यस्‍योदये यत: ॥43॥<br><br>षट्षष्टिमितधर्मादिगणभृद्वृन्‍दवन्दित: । खद्वयद्वयेकविज्ञातपूर्वपूर्वधरावृत: ॥44॥<br>खद्वयद्विनवाग्‍न्‍युक्‍तशिक्षकाभिष्‍टुतक्रम: । शून्‍यद्वयचतु:पंचप्रोक्‍तावधिबुधश्रित: ॥45॥<br>शून्‍यत्रि‍कर्तुविख्‍यातश्रुतकेवलवीक्षण: । खचतुष्‍कैकनिर्णीतविक्रिय‍द्धिंविभूषित: ॥46॥<br>षट्सहस्त्रचतुर्ज्ञानमानितक्रमपंकज: । खद्वयद्विचतु:प्रोक्‍तवादिसाधितमच्‍च्‍छूति: ॥47॥<br>शून्‍यत्रयद्विसप्‍तोक्‍तपिण्डिताखिलमण्डित: । शून्‍यत्रयर्तुशून्‍यैकसेनार्याद्यार्यिकादिधृत् ॥48॥<br>द्विलक्षश्रावकोपेत: श्राविकातुर्यलक्षक: । पूर्वोक्‍तदेवदेवीडय स्तिर्यक्सङ्ख्‍यातसंस्‍तुत: ॥49॥<br><br>स तै: सह विह्णत्‍याखिलार्यक्षेत्राणि तर्पयन् । धर्मवृष्‍ट्या क्रमात्‍प्राप्‍य चम्‍पामब्‍दसहस्त्रकम् ॥50॥<br>स्थित्‍वाऽत्र निष्क्रियं मासं नद्या राजतमालिका- । संज्ञाया‍श्चित्‍तहारिण्‍या: पर्यन्‍तावनिवतिंनि ॥51॥<br>अग्रमन्‍दरशैलस्य सानुस्‍थानविभूषणे । वने मनोहरोद्याने पल्‍यंकासनमाश्रित: ॥52॥<br>मासे भाद्रपदे ज्‍योत्‍स्त्राचतुर्दश्‍यापराह्नके । विशाखायां ययौ मुक्तिं चतुर्णवतिसंयतै: ॥53॥<br><br>परिनिर्वाणकल्‍याणपूजाप्रान्‍ते महोत्‍सवै: । अवन्दिषत ते देवं देवा: सेवाविचक्षणा: ॥54॥<br><br>विजिगीषोर्गुणै: षड्भि: सिद्धिश्‍चेत्‍सुप्रयोजितै: । मुमुक्षो: किं न सामीभि: लक्षाचतुरशीतिगै: ॥55॥<br><br>मालिनी<br>				सदसदुभयमेतेनैकशब्‍देन वाच्‍ये<br>					त्रितयमपि पृथक्‍तत्‍तुर्यभंगेन युज्‍यात् ।<br>				इति सकलपदार्थासप्‍तभंगी त्‍वयोक्‍ता<br>					कथमवितथवाक्‍त्‍वं वासुपूज्‍यो न पूज्‍य: ॥56॥<br><br>वसन्‍ततिलका<br>				धर्मो दया कथमसौ सपरिग्रहस्‍य<br>					वृष्टिर्धरातलहिता किमवग्रहेऽस्ति ।<br>				तस्‍मात्‍वया द्वयपरिग्रहमुक्तिरूक्‍ता<br>					तद्वासनासुमहितो जिन वासुपूज्‍य: ॥57॥    धर्म दया रूप है, परन्‍तु वह दयारूप धर्म परिग्रह सहित पुरूषके कैसे हो सकता है ॽ वर्षा <br><br><br>			     पद्मोत्‍तर: प्रथमजन्‍मनि पार्थिवेश:<br>					शुक्रे महत्‍यमरषट्पदपद्मपाद: ।<br>				यो वासुपूज्‍ययुवराट् त्रिजगत्‍प्रपूज्‍य:<br>					राज्‍ये जिन: स दिशतादतुलं सुखं व: ॥58॥<br><br>                         	अनुष्‍टुप्<br>तीर्थे श्रीवासुपूज्‍यस्‍य द्विपृष्‍ठो नाम भूपति: । त्रिखण्‍डाधिपतिर्जातो द्वितीय: सोऽर्द्धचक्रिणाम् ॥59॥<br><br>वृत्‍तकं तस्‍य वक्ष्‍यामो जन्‍मत्रयसमाश्रितम् । श्रुतेन येन भव्‍यानां भवेद् भूयो भवाद्भयम् ॥60॥<br><br>द्वीपेऽस्मिन् भारते वर्षे कनकादिपुराधिप: । सुषेणो नाम तस्‍यासीन्‍नर्तकी गुणमंजरी ॥61॥<br><br>रूपिणी सुभगानृत्‍यगीतवाद्यादिविश्रुता । सरस्‍वती द्वितीयेव सर्वभूपाभिवाच्छिता ॥62॥<br><br>अस्‍ति तत्रैव देशोऽन्‍यो मलयाख्‍यो मनोहर: । विन्‍ध्‍यशक्ति: पतिस्‍तस्‍त नृपो विन्‍ध्‍यपुरे वसन् ॥63॥<br><br> स रक्‍तो गुणमंजर्या: प्रेक्षायामिव षट्पद: । चूतप्रसवमंजर्या माधुर्यरसरंजित: ॥64॥<br><br>रत्‍नाद्युपायनोपेतं मितार्थ चितहारिणम् । सुषेणं प्रतिसम्‍मान्‍य प्राहिणोन्‍नर्तकीप्‍सया ॥65॥        <br><br>दूतोऽपि सत्‍वरं गत्‍वा स सुषेणमहीपतिम् । दृष्‍ट्वा यथोचितं तस्‍मै दत्‍त्‍वोपायनमब्रवीत् ॥66॥<br><br>युष्‍मद्गृहे महारत्‍नं नर्तकी किल विश्रुता । विन्‍ध्‍यशक्तिर्भवद्बन्‍धुस्‍तं द्रष्‍टुमभिलाषुक: ॥67॥<br><br>तत्‍प्रयोजनमुद्दिश्‍य प्रहितोऽहं महीपते । त्‍वयापि सा प्रहेतव्‍या प्रत्‍यानीय समर्पये ॥68॥<br><br>इत्‍यतस्‍तद्वच: श्रुत्‍वा सुतरां कोपवेपिना । याहि याहि किमश्रव्‍यैर्वचोभिर्दर्पशालिभि: ॥69॥<br>इति निर्भत्सिंसतो भूय: सुषेणेन दुरूक्तिभि: । दूत: प्रत्‍येत्‍य तत्‍सव विन्‍ध्‍यशक्तिं व्‍यजिज्ञपत् ॥70॥<br><br>सोऽपि कोपग्रहाविष्‍टस्‍तद्वच:श्रवणाद् भृशम् । अस्‍तु को दोष इत्‍यात्‍मगतमालोच्‍य मन्त्रिभि: ॥71॥<br><br>शूरो लघुसमुत्‍थान: कृटयुद्धविशारद: । अवस्‍कन्‍देन सम्‍प्राप्‍य सारसांग्रामिकाग्रणी: ॥72॥<br><br>विधाय संगरे भंग तत्‍कीतिंमिव नर्तकीम् । तामाहरद् गते पुण्‍ये कस्‍य किें कोऽत्र नाहरत् ॥73॥<br><br>दन्‍तभंगो गजेन्‍द्रस्‍य दंष्‍ट्रभंगो गजद्विष: । मानभंगो महीभर्तुर्महिमानमपह्लुते ॥74॥<br><br>स तेन मानभंगेन स्‍वगृहाद्भग्‍नमानस: । पृष्‍ठभंगेन नागो वा न प्रतस्‍थे पदात्‍पदम् ॥75॥<br><br>स कदाचित्‍सनिर्वेद: सुव्रताख्‍यजिनाधिपात् । अनगारात्‍परिज्ञातधर्मान्निर्मलचेतसा ॥76॥<br>स कोऽपि पापपाको मे येन तेनाप्‍यहं जित: । इति संचित्‍य पापारिं निहन्‍तुं मतिमातनोत् ॥77॥<br><br>तपस्‍तनूनपात्‍तापतनूकृततसनुश्चिरम् । सारिकोप: स संन्‍यस्‍य सनिदान: सुरोऽमवत् ॥78॥<br>विमानेऽनुपमे नाम्‍ना कल्‍पे प्राणतनामनि । विंशत्‍यब्‍ध्‍युपमायु: सन् स्‍वष्‍टर्द्धिकृतसम्‍मद: ॥79॥<br><br>अत्रैव भारते श्रीमान् महापुरमधिष्ठित: । नृपो वायुरथो नाम भुक्‍त्‍वा राज्‍यश्रियं चिरम् ॥80॥<br>श्रुत्‍वा सुव्रतनामार्हत्‍पार्श्‍वे धर्म स तत्‍त्‍ववित् । सुतं घनरथं राज्‍ये स्‍थापयित्‍वाऽगमत्‍तप: ॥81॥<br><br>अधीत्‍य सर्वशास्‍त्राणि विधाय परमं तप: । तत्रैवेन्‍द्रोऽभवत्‍कल्‍पे विमानेऽनुत्‍तराह्नये ॥82॥<br><br>ततोऽवतीर्य वर्षेऽस्मिन् पुरीद्वारावतीपते: । ब्रह्माख्‍यस्‍याचलस्‍तोक: सुभद्रायामभू‍द्विभु: ॥83॥<br><br>तस्‍यैवासौ सुषेणाख्‍योऽप्‍युषायामात्‍मजोऽजनि । द्विपृष्‍ठाख्‍यस्‍तनुस्‍तस्‍य चापसप्‍ततिसम्मिता ॥84॥<br>द्वासप्‍ततिसमालक्षा: परमायुनिंरन्‍तरम् । राजभोगानभुक्‍तोच्‍चैरिक्ष्‍वाकूणां कुलाग्रणी: ॥85॥<br><br>कुन्‍देन्‍द्रनीलसंकाशावभातां बलकेशवौ । संगमेन प्रवाहो वा गंगायमुनयोरमू ॥86॥<br><br>अविभक्‍तां महीमेतावभुक्‍तां पुण्‍यनायकौ । सरस्‍वतीं गुरूद्दिष्‍टां समानश्राविकाविव ॥87॥<br><br>अविवेकस्‍तयोरासीदधीताशेषशास्‍त्रयो: । अपि श्रीकामिनीयोगे स एव किल शस्‍यते ॥88॥<br><br>स्थिरावत्‍युन्‍नतौ शुक्‍लनीलौ भात: स्‍म भूभृतौ । कैलासांजनसंज्ञौ वा संगतौ तौ मनोहरौ ॥89॥<br><br>इत: स विन्‍ध्‍यशक्‍त्‍याख्‍यो घटीयन्त्रसमा‍श्चिरम् । म्रान्‍त्‍वा संसारवाराशावणीय: पुण्‍यसाधन: ॥90॥<br>इहैव श्रीधराख्‍यस्‍य भोगवर्द्धनपू:पते । अभूदखिलविख्‍यातस्‍तनूजस्‍तारकाख्‍यया ॥91॥<br><br>बभार भास्‍वरां लक्ष्‍मीं भरतार्द्धे निवासिनीम् । स्‍वचक्राक्रान्तिसन्त्रासदासीभूत (<font color=DarkSlateGray>ख</font>) भूचर: ॥92॥<br><br>आस्‍तामन्‍यत्र तर्द्भ त्‍या मन्‍दमन्‍दप्रभे रवौ । मन्‍ये विकस्‍वरा पद्मा पद्मेष्‍वपि न जातुचित् ॥93॥<br><br>पुराणभूपमार्गस्‍य सोऽभवत्‍पारिपन्थिक: । सिंहिकानन्‍दनो वोग्र: पूर्णमास्‍यमृतद्युते: ॥94॥<br><br>गलन्ति गर्भास्‍तन्‍नाम्रा गभिंणीनां भयोद्भवात् । घनाघनावलीनां वा क्रूरग्रहविकारत: ॥95॥<br><br>अन्विष्‍य प्रतियोद्धारमलब्‍ध्‍वा क्रुद्धमानस: । स्‍वप्रतापाग्निधूमेन दूषितो वा मषीनिभ: ॥96॥स्‍याहीके समान श्‍याम वर्णवाला वह तारक सदा शत्रुओं को ढूँढ़ता रहता था और जब किसी शत्रु को <br>नहीं पाता था तब ऐसा जान पड़ता था मानो अपने प्रतापरूपी अग्निके धुएँसे ही काला पड़ गया <br><br><br>संतप्‍तसर्वमूर्धन्‍य: घर्मघर्माशुदुस्‍सह: । स पाताभिमुख: किं स्‍यु: स्‍थावरास्‍तादृशा: श्रिय: ॥97॥<br><br>अखण्‍डस्‍य त्रिखण्‍डस्‍याधिपत्‍यं समुद्वहन् । जन्‍मान्‍तरागतात्‍युग्रविरोधाराध्‍यचोदित: ॥98॥<br>द्विपृष्‍टाचलयोर्वृद्धिं प्ररूढां सोढुमक्षम: । करदीकृतनि:शेषमहीपालकृषीबल: ॥99॥<br>ब्रह्मवत्‍करदौ नैतौ दुर्मदेनापि दपिंतौ । दुष्‍टमाशीविषं गेहे वर्द्धमानं सहेत क: ॥100॥<br><br>उच्‍छेद्यकोटिमारूढौ ममेमौ येन के‍नचित् । सन्‍दूष्‍याहं हनिष्‍यामि निजप्रकृतिदूषितौ ॥101॥<br><br>इत्‍यपायं विचिन्‍त्‍यैकं दुर्वाक्‍यं कलहप्रियम् । ग्राहिणोत्‍सोऽपि तौ प्राप्‍य सहसैवाह दुर्मुख: ॥102॥<br>इत्‍यादिशति वां देवस्‍तारको मारको द्विषाम् । युष्‍मद्गृहे किलैकोऽस्ति ख्‍यातोगन्‍धगजो महान् ॥103॥<br>आश्‍वसौ मे प्रहेतव्‍यो नो चेद्युष्‍मच्छिरोद्वयम् । खण्‍डीकृत्‍याहरिष्‍यामि गजं मज्‍जयसेनया ॥104॥<br><br>इत्‍यसभ्‍यमसोढव्‍यं तेनोक्‍तं कलहाथिंना । श्रुत्‍वाऽचलोऽचलो वोच्‍चैर्धीरोदात्‍तोऽब्रवीदिदम् ॥105॥<br><br>गजो नाम कियान् शीघ्रमेत्‍वसावेव सेनया । तस्‍मै ददामहेऽन्‍यंच्‍च येनासौ स्वास्‍थ्यमाप्‍नुयात् ॥106॥<br><br>इत्‍यादि तेन गम्‍भीरमम्‍युद्य स बिसजिंत: । पवमान इव प्राप्‍य तत्‍कोपाग्निमदीपयत् ॥107॥इस प्रकार गम्‍भीर वचन कह कर अचल बलभद्रने उस दूतको विदा कर दिया और उसने भी <br><br><br>तच्‍छूत्‍वा सोऽपि कोपाग्निप्रदीप्‍त: पावकप्रभ: । तौ पतंगायितावित्‍थं मत्‍क्रोधाग्‍नेरवोचताम् ॥108॥<br><br>इत्‍यनालोच्‍य कार्यांग संगत: सचिवै: समम् । स्‍वयमभ्‍युत्थितं मत्‍वा प्रस्थित: प्राप्‍तुमन्‍तकम् ॥109॥<br><br>दुर्णयाभिमुखो मूर्खश्‍चालयित्‍वाऽखिलामिलाम् । षडंगेन बलेनासौ प्राप्‍य तावुदयोन्‍मुखौ ॥110॥<br>समुल्‍लंघितमर्याद: कालान्‍तजलधिं जयन् । अरूणद्दारूणस्‍तूर्णं पुरं स्‍वबलवेलया ॥111॥<br><br>बालवद्धेलया वेलां तत्‍सेनां निजसेनया । न्‍यरौत्‍सीज्‍जलनि:सारामचलोऽप्‍यचलस्थिति: ॥112॥<br><br>द्विपृष्‍ठो मत्‍तमातंग सिंहपोत इवोद्धत: । पराक्रमैकसाहाय्यादाक्रमद् बलिनं द्विषम् ॥113॥<br><br>तारकोऽपि चिरं युद्ध्‍वा तं निराकर्तुमक्षम: । भ्रामयित्‍वाऽक्षिपंचाक्रं यमचक्रमिवात्‍मन: ॥114॥<br><br>तत्‍परीत्‍य स्थितं बाहौ दक्षिणे दयितश्रिय: । तस्‍यासौ तेन चक्रेण नरकं तमजीगमत् ॥115॥<br><br>द्विपृष्‍ठ: सप्‍तसद्रत्‍नस्त्रिखण्‍डेशस्‍तदाभवत् । अचलो बलदेवोऽभूत्‍प्राप्‍तरत्‍नचतुष्‍टय: ॥116॥<br><br>कृत्‍वा दिग्विजयं जित्‍वा प्रतीपाख्‍यातभूभृत: । नत्‍वा श्रीवासुपूज्‍येशं प्रविश्‍य पुरमात्‍मन: ॥117॥<br><br>चिरं त्रिखण्‍डसाम्राज्‍यं विधाय विविधै: सुखै: । द्विपृष्‍ठ: कालनिष्‍ठायामवधिष्‍ठानमाश्रित: ॥118॥<br><br>अचलोऽपि तदुद्वेगाद्वासुपूज्‍यजिनाश्रयात् । सम्‍प्राप्‍य संयमं मोक्षलक्ष्‍म्‍या संगममीयिवान् ॥119॥भाईके वियोगसे अचलको बहुत शोक हुआ जिससे उसने श्रीवासुपूज्‍य स्‍वामी का आश्रय लेकर <br><br><br>वसन्‍ततिलका<br>पुण्यैकबीजमवलम्‍ब्‍य महीमिवाप्‍य लब्‍धोदयौ सममुपार्जितसत्‍स्‍वरूपौ ।<br>एकोऽगमत् फलितुमड्.कुरवत् किलोद्र्ध्‍व पापी परो विफलमूलसमस्‍त्‍वधस्‍तात् ॥120॥उन दोनों भाइयोंने किसी पुण्‍यका बीज पाकर तीन खण्‍ड की पृथिवी पाई, अनेक विभूतियाँ पाईं <br><br><br>मालिनी<br>				इदमिति विधिपाकाद् वृत्‍तमस्मिन् द्विपृष्‍ठे<br>					     परिणतमचले च प्रत्‍यहं चिन्‍तयित्‍वा ।<br>				विपुलमतिभिरार्यै: कार्यमुत्‍सृज्‍य पापं <br>					      सकलसुखनिधानं पुण्‍यमेव प्रतीपम् ॥121॥<br><br>पृथ्‍वी<br>				पुरेऽत्र कनकादिके प्रथितवान् सुषेणो नृप:<br>					     ततोऽनु तपसि स्थितोऽजनि चतुर्दशस्‍वर्गभाक् ।<br>				त्रिखण्‍डपरिपालकोऽभवदतो द्विपृष्‍ठाख्‍यया<br>					      परिग्रहमहाभरादुपगत: क्षितिं सप्‍तमीम् ॥122॥<br><br>वंशस्‍थवृत्‍तम्<br>			महापुरे वायुरथो महीपति: प्रपद्य चारित्रमनुत्‍तरं ययौ ।<br>			ततो बलो द्वारवतीपुरेऽचलस्त्रिलोकपूज्‍यत्‍वमवाप्‍य निर्वृत: ॥123॥<br><br>वसन्‍ततिलका<br>			विख्‍यातविन्‍ध्‍यनगरेऽजनि विन्‍ध्‍यशक्ति-<br>				र्भ्रान्‍त्‍वा चिरं भववने चितपुण्‍यलेश: ।<br>			श्रीभोगवर्द्धनपुराधिपतारकाख्‍य:<br>				प्राप द्विपृष्‍ठरिपुरन्‍त्‍यमहीं महांहा: ॥124॥<br></div>
    <div class=tikaTopContainer><b><br> टीका : 
    <b></div>
  <table class=display cellspacing=0 width="100%" border=1>
     <tbody>
         <tr>
      </tbody></table></div>
</body>
</html>
