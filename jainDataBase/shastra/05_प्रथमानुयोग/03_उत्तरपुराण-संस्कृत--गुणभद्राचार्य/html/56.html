<!DOCTYPE html>
    <html>
    <head>
    	<meta charset="utf-8">
    	<meta name="viewport" content="width=device-width, initial-scale=1">
      <title>उत्तरपुराण-संस्कृत--गुणभद्राचार्य</title>
      <link rel="icon" type="image/png" href='../../../../../images/default/jainFlag-short.jpg'/>
      <link rel="stylesheet" href='../../../../../css/orgchart.css'>
      <link rel="stylesheet" href='../../../../../css/myJqueryMobile.css'>
      <link rel="stylesheet" href='../../../../../css/jsmind.css'>
      <link rel="stylesheet" href='../../../../../js/jquery-mobile/1.5-alpha/css/themes/default/jquery.mobile.css'>
      <script type="text/javascript" src='../../../../../js/jsmind.js'></script>
      <script type="text/javascript" src='../../../../../js/jquery.js'></script>
      <script type="text/javascript" src='../../../../../js/jquery-mobile/1.5-alpha/jquery.mobile.js'></script>
      <script type="text/javascript" src='../../../../../js/myFontSzCtrl.js'></script>
      <script type="text/javascript" src='myItem.js'></script>
      <style>
        body {
          background-color: #fcf5e8;
        }
        a {
          text-decoration: none !important;
        }
        .hdr {
          font-size: 5vw;
          color : darkred;
          font-weight:bold;
        }
        .index {
          color:blue;
          float:right;
        }
        hr {
          border: none;
          height: 3px;
          color: #333;
          background-color: #333;
          width:50%;
        }
        a, a:visited, a:hover, a:active {
          color: inherit;
        }
        $('select option:even').css({'color': 'red'})
        $('select option:odd').css({'color': 'blue'})
      </style>
    </head>
    <body oncopy="return false" onpaste="return false" oncut="return false">
    <div align=center><a href='../../../../../index.html' rel=external><img src='../../../../../images/jain-saint.jpg' width=8%></img></a></div><br>
    <a href='55.html' rel=external><img src='../../../../../images/common/prev.jpg' height=50 width=50/></a><a href='57.html' rel=external style='float: right'><img src='../../../../../images/common/next.jpg' height=50 width=50/></a>   <div class=gatha>पर्व - 56</div>
    <div class=arth><b><font color=darkmagenta>अन्वयार्थ : </font></b>﻿शीतलो यस्‍य सद्धर्म: कर्मघर्माश्‍वभीषुभि: । सन्‍तप्‍तानां शशीवासौ शीतल: शीतलोऽस्‍तु न: ॥1॥<br><br>पुष्‍करद्वीपपूर्वार्द्धमन्‍दरप्राग्विदेहभाक् । सीतापाक्‍तटवत्‍सस्‍थसुसीमानगराधिप: ॥2॥<br>भूपति: पद्मगुल्‍माख्‍यो दृष्‍टोपायचतुष्‍टय: । पंचांगमन्‍त्रनिर्णीतसन्धिविग्रहतत्‍त्‍ववित् ॥3॥<br>प्रज्ञावारिपरीषेकवृद्धिमद्राज्‍यभूरूह: । सप्‍तप्रकृतिशाखाभि: फलत्‍यस्‍य फलत्रयम् ॥4॥<br><br>प्रतापवाडवालोलज्‍वालामालापरिस्‍फुरन् । चन्‍द्रास्त्रिधारावार्वाद्धिंमग्‍नारातिमहीधर: ॥5॥<br><br>स्‍वयमुत्‍पाद्म दैवेन लक्ष्‍मीं बुद्धबोद्यमेन च । विधाय सर्वसम्‍भोग्‍यां भोक्‍तापि गुणवानसौ ॥6॥ <br><br>न्‍यायाजिंतार्थसन्‍तपिंताथिंसार्थे निराकुलम् । पाति तस्मिन् धराचक्रं सर्वर्तुसुखशालिनि ॥7॥<br>कोकिलालिकलालापा विलसत्‍पल्‍लवाधरा । सौगन्‍ध्‍यान्वितमत्‍तालिकलितोद्रमलोचना ॥8॥<br>वीतनीहारसज्‍ज्‍योत्‍स्‍नाहासा स्‍वच्‍छाम्‍बराम्‍बरा । सम्‍पूर्णचन्‍द्रबिम्‍बास्‍या वकुलामोदवासिता ॥9॥<br>मलयानिलनि:श्‍वासा कणिंकारतनुच्‍छवि: । वसन्‍तश्रीरिवायाता तत्‍संगमसमुत्‍सुका ॥10॥<br><br>अनंगस्‍तद्वलेनैनं पंचवाणोऽपि निष्‍ठुरम् । अविध्‍यद्वहुवाणो वा को न कालबले बली ॥11॥<br><br>स सुखेप्‍सुर्वसन्‍तश्रीविवशीकृतमानस: । तया विवृद्धसम्‍प्रीतिराक्रीडति निरन्‍तरम् ॥12॥<br><br>सापि कालानिलोद्धूता घनाली वा व्‍यलीयत । तदपायसमुद्भूतशोकव्‍याकुलिताशय: ॥13॥<br><br>कामो नाम खल: कोऽपि तापयत्‍यखिलं जगत् । पापी सकलचित्‍तस्‍थो विग्रही विग्रहा‍द्विना ॥14॥<br><br>तं ध्‍यानानलनिर्दग्‍धमद्यैव विदधाम्‍यहम् । इत्‍याविर्भूतवैराग्‍यश्‍चन्‍दने निजनन्‍दने ॥15॥<br>राज्‍यभारं समारोप्‍य मुनिमानन्‍दनामकम् । सम्‍प्राप्‍य सर्वसंगांगवैमुख्‍यं स समीयिवान् ॥16॥<br><br>विपाकसूत्रपर्यन्‍तसकलांगधर: शमी । स्‍वीकृत्‍य तीर्थकृन्‍नाम विधाय सुचिरं तप: ॥17॥<br>सम्‍प्राप्‍य जीवितस्‍यान्‍तं त्रिधाराधनसाधन: । आरणाख्‍येऽभवत्‍कल्‍पे सुरेन्‍द्रो रून्‍द्रवैभव: ॥18॥<br><br>द्वाविंशत्‍यब्धिमानायु: हस्‍तत्रितयविग्रह: । शुक्‍ललेश्‍याद्वयो मासै: सदैकादशभि: श्‍वसन् ॥19॥<br>द्वाविंशतिसहस्‍त्राब्‍दैर्मानसाहारतपिंत: । श्रीमान्‍ मन:प्रवीचार: प्राकाम्‍याद्यष्‍टधागुण: ॥20॥<br>प्राक्‍षष्‍ठनरकाद् व्‍याप्‍ततृतीयज्ञानभास्‍वर: । तत्‍प्रमाणबलस्‍तावत् प्रकाशतनुविक्रिय: ॥21॥<br>वीतबाह्यविकारोरूवरसौख्‍याब्धिपारग: । कलामिव किलासङ्ख्‍यामयमायुरजीगमत् ॥22॥<br></div>
  </body>
</html>