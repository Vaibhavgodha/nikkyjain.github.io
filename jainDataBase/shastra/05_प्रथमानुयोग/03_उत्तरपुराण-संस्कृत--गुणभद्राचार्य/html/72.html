<!DOCTYPE html>
    <html>
    <head>
    	<meta charset="utf-8">
    	<meta name="viewport" content="width=device-width, initial-scale=1">
      <title>उत्तरपुराण-संस्कृत--गुणभद्राचार्य</title>
      <link rel="icon" type="image/png" href='../../../../../images/default/jainFlag-short.jpg'/>
      <link rel="stylesheet" href='../../../../../css/myJqueryMobile.css'>
      <link rel="stylesheet" href='../../../../../js/jquery-mobile/1.5-alpha/css/themes/default/jquery.mobile.css'>
      <script type="text/javascript" src='../../../../../js/jquery.js'></script>
      <script type="text/javascript" src='../../../../../js/jquery-mobile/1.5-alpha/jquery.mobile.js'></script>
      <script type="text/javascript" src='../../../../../js/myFontSzCtrl.js'></script>
      <script type="text/javascript" src='myItem.js'></script>
      <style>
        body {
          background-color: #fcf5e8;
        }
        a {
          text-decoration: none !important;
        }
        .hdr {
          font-size: 5vw;
          color : darkred;
          font-weight:bold;
        }
        .index {
          color:blue;
          float:right;
        }
        hr {
          border: none;
          height: 3px;
          color: #333;
          background-color: #333;
          width:50%;
        }
        a, a:visited, a:hover, a:active {
          color: inherit;
        }
        $('select option:even').css({'color': 'red'})
        $('select option:odd').css({'color': 'blue'})
      </style>
    </head>
    <!--body oncopy="return false" onpaste="return false" oncut="return false"-->
    <body>
    <div align=center><a href='../../../../../index.html' rel=external><img src='../../../../../images/jain-saint.jpg' width=8%></img></a></div><br>
    <a href='71.html' rel=external><img src='../../../../../images/common/prev.jpg' height=50 width=50/></a><a href='73.html' rel=external style='float: right'><img src='../../../../../images/common/next.jpg' height=50 width=50/></a>   <div class=gatha>पर्व - 72</div>
    <div class=arth><b><font color=darkmagenta>अन्वयार्थ : </font></b>﻿अथ स्‍वज्ञातपूर्वन्‍च जगत्‍त्रयसभावनौ । प्रकाशयितुकामेन बलदेवेन धीमता ॥1॥<br>प्रद्युम्‍नशम्‍भवोत्‍पत्तिसम्‍बन्‍ध: पृच्‍छयते स्‍म स: । नरदत्‍तग णेन्‍द्रोनु रून्‍द्रबुद्धयेत्‍थमब्रवीत् ॥2॥<br><br>द्वीपेऽस्मिन्‍मगधे देशे शालिग्रामनिवासिन: । द्विजस्‍य सोमदेवस्‍य भार्याऽभूदग्निलाख्‍यया ॥3॥<br><br>अग्निभूतिरभूत्‍सूनुर्वायुभूतिस्‍तयोरनु । तावन्‍येद्यु: पुरे नन्दिवर्धनाख्‍ये मनोहरे ॥4॥<br>नन्‍दने नन्दिघोषाख्‍ये वने मुनिमपश्‍यताम् । नन्दिवर्धननामानं मुनिसंघविभूषणम् ॥5॥<br><br>दुष्‍टावुपागतौ दृष्‍ट्वा तौ मुनीन्‍द्रोऽब्रवीन्‍मुनीन् । विसंवदितुमायातावेतौ मिथ्‍यात्‍वदूषितौ ॥6॥<br>भवद्भि: कैश्चिदप्‍याभ्‍यां न कार्या सह संकथा । एतन्निबन्‍धनो भूयानुपसर्गो भविष्‍यति ॥7॥<br><br>इति तद्वचनं श्रुत्‍वा गुरूशासनकारिण: । मौनव्रतेन सर्वेऽपि स्थिता: संयमिनस्‍तदा ॥8॥<br><br>दृष्‍ट्वा तावेत्‍य सर्वेषां मूकीभूय व्‍यवस्थितिम् । कृतापहासौ स्‍वं ग्रामं गच्‍छन्‍तावशितुं गतम् ॥9॥<br>ग्रामान्‍तरात्‍समायातं मुनिमालोक्‍य सत्‍यकम् । तत्‍समीपमहंकारप्रेरितावुपगम्‍य तम् ॥10॥<br>नास्‍त्‍याप्‍तो नागमो नैव पदार्थो नग्‍न केवलम् । किं क्लिश्‍नासि वृथोन्‍मार्गे मूढो दृष्‍टविनाशिनि ॥11॥<br>इत्‍यध्‍यक्षिपतां सोऽपि जिनवक्‍त्रविनिर्गतम् । विवक्षितेतरानेकस्‍वरूपान्‍तसमाश्रयम् ॥12॥<br>द्रव्‍यतत्‍वं यथादृष्‍टं कथयन्‍तं सहेतुकम् । स्‍याद्वादमवलम्‍ब्‍योच्‍चैस्‍तत्‍प्रणेतृप्रमाणताम् ॥13॥<br>प्रसाध्‍यादृष्‍टभागेऽपि तदुक्‍तागम सुस्थितिम् । निरूप्‍य वादकण्‍डूतिमपनीय दुरात्‍मनो: ॥14॥<br>तयोर्जयध्‍वजं प्रापद्विद्वज्‍जनसमर्पितम् । तौ मानभंगसम्‍भूतक्रोधौ निशि शितायुधौ ॥15॥<br>परेद्यु: पापकर्माणौ विजने शुद्धचेतसम् । प्रतिमायोगमापन्‍नं सत्‍यकं मुनिपुंगवम् ॥16॥<br>शस्‍त्रेणाहन्‍तुमुद्युक्‍तावन्‍यायोऽयमिति क्रुधा । द्विजौ सुवर्णयक्षेण स्‍तम्भितौ कीलिताविव ॥17॥<br><br>तदा शरणमायातास्‍तन्‍मातृपितृबान्‍धवा: । मुनीनामाकुलीभूय यक्षस्‍तानवदत्‍सुधी: ॥18॥<br>हिंसाधर्मं परित्‍यज्‍य यदि जैनेश्‍वरं मतम् । भवन्‍त: स्‍वीकरिष्‍यन्ति भवेन्‍मोक्षोऽनयोरिति ॥19॥<br><br>तेऽपि भीतास्‍तथा बाढं करिष्‍याम इति द्रुतम् । मुनिं प्रदक्षिणीकृत्‍य प्रणम्‍य विधिपूर्वकम् ॥20॥<br>मिथ्‍यैव प्रत्‍यपद्यन्‍त धर्मं श्रावकपालितम् । ततस्‍तत्‍स्‍तम्‍भनापाये सति तैस्‍तावुदीरितौ ॥21॥<br>विरन्‍तव्‍यमितो धर्मादस्‍माद्धेतोरूपासितात् । इति नात्‍मात्‍तसन्‍मार्गाच्‍चेलतु: काललब्धित: ॥22॥<br><br>तेन संक्रुध्‍य ते ताभ्‍यां मृत्‍वा पापविपाकत: । अभ्राम्‍यन् कुगतीर्दीर्धं तौ च ब्राह्मणपुत्रकौ ॥23॥<br>सव्रतौ जीवितस्‍यान्‍ते कल्‍पे सौधर्मनामनि । पन्‍चपल्‍योपमायुष्‍कौ जातौ पारिषदाग्रिभौ ॥24॥<br><br>तत्रानुभूय सद्भोगान् द्वीपेऽस्मिन् कौशले पुरे । साकेतेऽरिन्‍जयो राजा सशौर्योऽभूदरिन्‍जय: ॥25॥<br>तयार्हद्दासवाक्‍छ्रेष्‍ठी वप्रश्रीस्‍तन्‍मन:प्रिया । अग्निभूतिस्‍तयो: पूर्णभद्रोऽन्‍यो माणिभद्रक: ॥26॥<br>सुतौ समुदभूतां तावन्‍येद्यु: स महीपति: । सिद्धार्थवनमध्‍यस्‍थमहेन्‍द्रगुरूसन्निधिम् ॥27॥<br>वहुभि: सह सम्‍प्राप्‍य श्रुत्‍वा धर्मं विशुद्धधी: । अरिन्‍दमे समारोप्‍य राज्‍यभारं भरक्षमे ॥28॥<br>अर्हद्दासादिभि: सार्द्धं संयमं प्रत्‍यपद्यत । तत्रैव पूर्णभद्रेण प्राक्‍तनं मद्गुरूद्वयम् ॥29॥<br>क्‍काद्य वर्तत इत्‍येतत्‍परिपृष्‍टो मुनिर्जगौ । जिनधर्मविरूद्धत्‍वात्‍कृतपापोऽभवन्‍मृत: ॥30॥<br>रत्‍नप्रभाबिले सर्पावर्तनान्नि ततोऽजनि । मातंग: काकजंघाख्‍य: सोमदेवो भवत्पिता ॥31॥<br>माताग्निला च तस्‍यैव जायते स्‍म शुनी गृहे । इहेत्‍याकर्ण्‍य तत्‍प्रोक्‍त तेन तौ परिबोधितौ ॥32॥<br>सम्‍प्राप्‍योपशमं भावं सन्‍न्‍यस्‍य विधिना मृत: । काकजंघोऽभवन्‍नन्‍दीश्‍वरद्वीपे निधीश्‍वर: ॥33॥<br>तत्‍पुराधीश्‍वरारिन्‍दमाख्‍यभूभृत्‍पते: सुता । श्रीमत्‍याश्‍च शुनी सुप्रबुद्धाख्‍याजायत प्रिया ॥34॥<br><br>सम्‍पूर्णयौवना यान्‍ती सा स्‍वयंवरमण्‍डपम् । यक्षेण बोधिता दीक्षामित्‍वाप्‍य प्रियदर्शनाम् ॥35॥<br>जीवितान्‍तेऽभवद्देवी मणिचूलेति रूपिणी । सौधर्माधिपते: पूर्णभद्रस्‍तदनुजोऽपि च ॥36॥<br>सप्‍तस्‍थानगतौ ख्‍यातश्रावकौ तौ दृढव्रतौ । प्रान्‍ते सामानिकौ देवौ जातौ सौधर्मनामनि ॥37॥<br></div>
  </body>
</html>