<!DOCTYPE html>
    <html>
    <head>
    	<meta charset="utf-8">
    	<meta name="viewport" content="width=device-width, initial-scale=1">
      <title>उत्तरपुराण-संस्कृत--गुणभद्राचार्य</title>
      <link rel="icon" type="image/png" href='../../../../../images/default/jainFlag-short.jpg'/>
      <link rel="stylesheet" href='../../../../../css/myJqueryMobile.css'>
      <link rel="stylesheet" href='../../../../../js/jquery-mobile/1.5-alpha/css/themes/default/jquery.mobile.css'>
      <script type="text/javascript" src='../../../../../js/jquery.js'></script>
      <script type="text/javascript" src='../../../../../js/jquery-mobile/1.5-alpha/jquery.mobile.js'></script>
      <script type="text/javascript" src='../../../../../js/myFontSzCtrl.js'></script>
      <script type="text/javascript" src='myItem.js'></script>
      <style>
        body {
          background-color: #fcf5e8;
        }
        a {
          text-decoration: none !important;
        }
        .hdr {
          font-size: 5vw;
          color : darkred;
          font-weight:bold;
        }
        .index {
          color:blue;
          float:right;
        }
        hr {
          border: none;
          height: 3px;
          color: #333;
          background-color: #333;
          width:50%;
        }
        a, a:visited, a:hover, a:active {
          color: inherit;
        }
        $('select option:even').css({'color': 'red'})
        $('select option:odd').css({'color': 'blue'})
      </style>
    </head>
    <!--body oncopy="return false" onpaste="return false" oncut="return false"-->
    <body>
    <div align=center><a href='../../../../../index.html' rel=external><img src='../../../../../images/jain-saint.jpg' width=8%></img></a></div><br>
    <a href='68.html' rel=external><img src='../../../../../images/common/prev.jpg' height=50 width=50/></a><a href='70.html' rel=external style='float: right'><img src='../../../../../images/common/next.jpg' height=50 width=50/></a>   <div class=gatha>पर्व - 69</div>
    <div class=arth><b><font color=darkmagenta>अन्वयार्थ : </font></b>﻿यस्‍य नामापि धर्तृणां मुक्‍त्‍यै ह्णदयपंकजे । नमिर्गमयतान्‍नम्रान् मोक्षलक्ष्‍मीं स मंक्षु न: ॥1॥<br><br>द्वीपेऽस्मिन् भारते वर्षे विषये वत्‍सनामनि । कौशाम्‍ब्‍यां नगरे राजा पार्थिवाख्‍यो विभुर्विशाम् ॥2॥<br><br>चक्षुरिक्ष्‍वाकुवंशस्‍य लक्ष्‍मीं वक्ष:स्‍थले दधन् । साक्षाच्‍चक्रीव दिक्चक्रमाक्रम्‍याभात्‍स विक्रमी ॥3॥<br><br>तनूजस्‍तस्‍य सुन्‍दर्यां देव्‍यां सिद्धार्थनामभाक् । मुनिं मनोहरोद्याने परमावधिवीक्षणम् ॥4॥<br>दृष्‍ट्वा मुनिवराख्‍यानं कदाचिद्विनयानत: । सम्‍पृछय धर्मसद्भावं यथावत्‍तदुदीरितम् ॥5॥<br>समाकर्ण्‍य समुत्‍पन्‍नसंवेग: स महीपति: । मृतिमूलधनेनाधमर्णो मृत्‍योरिहासुभृत् ॥6॥<br><br>वहन् दु:खानि तद्वृद्धिं सर्वो जन्‍मनि दुर्गत: । रत्‍नत्रयं समावर्ज्‍य तस्‍मै यावन्‍न दास्‍यति ॥7॥<br>ऋणं सवृद्धिकं तावत्‍कुत: स्‍वास्‍थ्‍यं कुत: सुखम् । इति निश्चित्‍य कर्मारीन्निहन्‍तुं विहितोद्यम: ॥8॥<br><br>सुताय श्रुतशास्‍त्राय प्रजापालनशालिने । सिद्धार्धाय समर्थाय दत्‍वा राज्‍यमुदात्‍तवी: ॥9॥<br>प्राव्राजीत्‍पूज्‍यपादस्‍य मुनेर्मुनिवरश्रुते: । पादमूलं समासाद्य सतां सा: वृत्तिरीदृशी ॥10॥<br><br>सिद्धार्थो व्‍याप्‍तसम्‍यक्‍त्‍वो गृहीताणुव्रतादिक: । भोगान्‍ सुखेन भुन्‍जान: प्रचण्‍डोऽपालयत्‍प्रजा: ॥11॥<br><br>काले गच्‍छति तस्‍यैवं कदाचित्‍स्‍वगुरोर्मुने: । श्रुत्‍वा शरीरसंन्‍यासं विच्छिन्‍नविषयस्‍पृह: ॥12॥<br>सद्यो मनोहरोद्याने बुद्धतत्‍त्‍वार्थविस्‍तृति: । महाबलाभिधाख्‍यातात्‍केवलावगमेक्षणात् ॥13॥<br><br>राज्‍यभारं समारोप्‍य श्रीदत्‍ते स्‍वसुते सति । लब्‍धक्षायिकसम्‍यक्‍त्‍व: शमी संयममाददे ॥14॥<br><br>स धृत्‍वैकादशांगानि बद्ध्‍वा षोडशकारणै: । अन्‍त्‍यनामादिकर्माणि पुण्‍यानि पुरूषोत्‍तम: ॥15॥<br><br>स्‍वायुरन्‍ते समाराध्‍य विमाने लवसत्‍तम: । देवोऽपराजिते पुण्‍यादुत्‍तरेऽनुत्‍तरेऽभवत् ॥16॥<br><br>त्रयस्त्रिंशत्‍पयोब्‍ध्‍यायुरेकारत्निसमुच्छ्रिति: । निश्‍वासाहारलेश्‍यादिभावैस्‍तत्रोदितैर्युत: ॥17॥<br><br>जीवितान्‍तेऽहमिन्‍द्रेऽस्मिन् षण्‍मासैरागमिष्‍यति । जम्‍बूपलक्षिते द्वीपे विषये बंगनामनि ॥18॥<br>मिथिलायां महीपाल: श्रीमान् गोत्रेण काश्‍यप: । विजयादिमहाराजो विख्‍यातो वृषभान्‍वये ॥19॥<br><br>अनुरक्‍तं व्‍यधात् कृत्‍स्‍त्रमुद्यन्निव रविर्जगत् । स्‍वविरागाद्विरक्‍तं तत् सोऽतपत्‍तस्‍य तादृशम् ॥20॥<br><br>अवृणीत गुणालिस्‍तं लक्ष्‍मीश्‍च सुकृतोदयात् । पुष्‍कलाविष्क्रियं तस्मिन् पुरूषार्थत्रयं तत: ॥21॥<br><br>तस्‍य राज्‍ये रवावेव ताप: कोपोऽपि कामिषु । विग्रहाख्‍या तनुष्‍वेव मुनिष्‍वेव विरागता ॥22॥<br>परार्थग्रहणं नाम कुकविष्‍वेव बन्‍धनम् । काव्‍येष्‍वेव विवादश्‍च विद्वत्‍स्‍वेव जयार्थिषु ॥23॥<br>शरव्‍याप्ति: सरित्‍स्‍वेव ज्‍योति:ष्‍वेवानवस्थिति: । क्रौर्य क्रूरग्रहेष्‍वेव देवेष्‍वेव पिशाचता ॥24॥<br><br>वप्पिला तन्‍महादेवी वसुधारादिपूजिता । श्रीह्रीधृत्‍यादिभि: सेव्‍या सुखसुप्‍तानिशावधौ ॥25॥<br>शरदादिद्वितीयायां नक्षत्रेष्‍वादिमे सति । स्‍वर्गावतरणे भर्तुर्दृष्‍ट्वा स्‍वप्‍नान् पुरोदितान् ॥26॥<br><br>स्‍ववक्राब्‍जप्रविष्‍टेभमप्‍यालोक्‍य विनिद्रिका । प्रभातपटहध्‍वानश्रवणाविष्‍कृतोत्‍सवा ॥27॥<br><br>अपृच्‍छत् फलमेतेषां नृपं देशावधीक्षणम् । सोऽप्‍यवादीद्भवद्रर्भे भावितीर्थकृदित्‍यद: ॥28॥<br><br>तदैवागत्‍य देवेन्‍द्रा: स्‍वर्गावतरणोत्‍सवम् । विधाय स्‍वनियोगेन निजधामागमत्‍समम् ॥29॥<br><br>आषाढे स्‍वातियोगे तं कृष्‍णपक्षे महौजसम् । दशम्‍यां विश्‍वलोकेशमसूत तनुजोत्‍तमम् ॥30॥<br>देवा द्वितीयकल्‍याणमप्‍यभ्‍येत्‍य तदा व्‍यधु: । नमिनामानमप्‍येनं व्‍याहरन् मोहभेदिनम् ॥31॥<br><br>मुनिसुव्रततीर्थेशसन्‍ताने वर्षमानत: । गतेषु षष्टिलक्षेषु नमिनाथसमुद्भव: ॥32॥<br><br>आयुदर्शसहस्‍त्राणि वर्षाणां परमं मतम् । उत्‍सेधो धनुषां पन्‍चदश चास्‍याभिधीयते ॥33॥<br>जातरूपद्युति: सार्द्धद्विसहस्‍त्राब्‍दसम्मिते । गते कुमारकालेऽभिषेकमापत्‍सराज्‍यकम् ॥34॥<br><br>राज्‍ये पन्‍चसहस्‍त्राणि वत्‍सराणामगुर्विभो: । तदा प्रावृड्घनाटोपसंकटे गगनांगणे ॥35॥<br>देवं वनविहाराय गतवन्‍तं महोदयम् । गजस्‍कन्‍धसमारूढं भानुमन्‍तमिवापरम् ॥36॥<br><br>नभस्‍तलगतौ देवकुमारौ विहितानती । एवं विज्ञापयामासतुर्बद्धकरपंकजौ ॥37॥<br><br>द्वीपेऽस्मिन् प्राग्विदेहेऽस्ति विषयो वत्‍सकावती । सुसीमा नगरी तत्र विमानादपराजितात् ॥38॥<br>अवतीर्य समुत्‍पन्‍नस्‍तीर्थनाथोऽपराजित: । तस्‍य केवलपूजार्थं देवेन्‍द्रा: समुपागता: ॥39॥<br><br><br>तत्‍सभायामभूत् प्रश्‍न: किमस्ति भरतेऽधुना । कश्चित्‍तीर्थकृदित्‍याह सोप्‍येवं सकलार्थदृक् ॥40॥<br>वंगाख्‍यदेशे मिथिलानगरे नमिनायक: । भावितीर्थकर: पुण्‍यादवतीर्णोऽपराजितात् ॥41॥<br><br>देवोपनीतभोगानां भोक्‍ता सम्‍प्रति साध्विति । तप: प्राग्‍धातकीखण्‍डे कृत्‍वा सौधर्मनामनि ॥42॥<br>सम्‍भूयेतौ द्वितीयेऽह्नि गत्‍वा तद्वचनश्रुते: । भवन्‍तमीक्षितुं पूज्‍यमावामैन सकौतुकौ ॥43॥<br><br>इति सोऽपि समासन्‍नकेवलावगमोदय: । चित्‍ते विधाय तत्‍सर्वं महीश: प्राविशत्‍पुरम् ॥44॥<br><br>तत्र स्‍वभवसम्‍बन्‍धं स्‍मृत्‍वा तीर्थकरं च तम् । आजवं जवसंजातसद्भावं भावयन्‍मुहु: ॥45॥<br><br>अनादिबन्‍धनैर्गाढं वध्‍वात्‍मात्‍मानमात्‍मना । कायकारागृहे स्थित्‍वा पापी पक्षीव पन्‍जरे ॥46॥<br>कुन्‍जरो वार्पितालानो कलयत्‍पलमात्‍मन: । नाना दु:खानि भुन्‍जानो भूयस्‍तै‍रेव रन्जित: ॥47॥<br>इन्द्रियार्थेषु संसक्‍तो रतितीव्रतरोदयात् । अशुचिष्‍वेवसम्‍बृद्धतृष्‍णोऽवस्‍करकीटवत् ॥48॥<br><br>बिभ्‍यन्‍मृत्‍योस्‍तमाधावन् वर्ज्‍यदु:खस्‍तदर्जयत् । विपर्यस्‍तमति: कष्‍टमार्तरौद्राहिताशया ॥49॥<br>भवे भ्राम्‍यत्‍यविश्राम्‍यन् प्रताम्‍यन् पापपाकत: । दृढां निरूढां धिड़्मूढिमभीष्‍टार्थविघातिनीम् ॥50॥<br><br>इति निर्वेद संयोगाद्भोगरागातिदूरग: । सारस्‍वतादिसर्वापरागामरसमर्चित: ॥51॥<br><br>क्षयोपशमसम्‍प्राप्‍तशस्‍त संज्‍वलनोदय: । लब्‍धबोधि: सुतं राज्‍ये निजे संयोज्‍य सुप्रभम् ॥52॥<br><br>साभिषेकं सुरै: प्राप्‍य परिनि:क्रान्तिपूजनम् । यानमुत्‍तरकुर्वाख्‍यं समारूह्य मनोहरम् ॥53॥<br>गत्‍वा चैत्रवनोद्यानं षष्‍ठोपवसनं श्रित: । आषाढकालपक्षेऽश्विनक्षत्रे दशमीदिने ॥54॥<br>अपराह्णे सहस्‍त्रेण क्षत्रियाणां सहाग्रहीत् । संयमं सयमापाद्यं सज्ञानं च चतुर्थकम् ॥55॥<br><br>भोक्‍तुं वीरपुरं तस्‍मै दत्‍तो गतवते नृप: । सुवर्णवर्णो दत्‍त्‍वान्‍नमवापाश्‍चर्यपन्‍चकम् ॥56॥<br><br>छाद्मस्‍थ्‍येन तत: काले प्रयाते नववत्‍सरे । निजदीक्षावने रम्‍ये मूले वकुलभूरूह: ॥57॥<br>तस्‍य षष्‍ठोपवासस्‍य नक्षत्रे ऽश्‍वाभिधानके । मार्गशीर्षशुचौ पक्षे दिनान्‍ते केवलं विभो: ॥58॥<br>दिने तृतीयनन्‍दायामभूदखिलगोचरम् । नाकनायकसन्‍चार्यतुर्यकल्‍याणभागिन: ॥59॥<br><br>सुप्रभार्यादय: सप्‍तदशासन् गणनायका: । चतु:शतानि पन्‍चाशत् सर्वपूर्वधरा मता: ॥60॥<br>शिक्षका: षट्शतद्वादशसहस्‍त्राणि सद्व्रता: । त्रिज्ञानधारिणां संखया सहस्‍त्रं षट् शताधिकम् ॥61॥<br>तावन्‍त: पन्‍चमज्ञाना मुनयो विक्रियर्द्धिका: । सर्वे सार्द्धसहस्‍त्रं स्‍युर्मन:पर्ययबोधना: ॥62॥<br>शून्‍यपन्‍चद्विकैकोक्‍तास्‍त्‍यक्‍तसंगा: प्रकीर्तिता: । सहस्‍त्रं वादिनां संखया ते सर्वेऽपि समुच्चिता: ॥63॥<br>विंशति: स्‍यु: सहस्‍त्राणि मंगिनीप्रमुखार्यिका: । चत्‍वारिंशत्‍सहस्‍त्राणि तदष्‍टांशाधिका मता: ॥64॥<br>श्रावका लक्षमेकं तु त्रिगुणा: श्राविकास्‍तत: । देवा देवोप्‍यसड़्ख्‍यातास्तिर्यन्‍च: संखयया मिता: ॥65॥<br><br>एवं द्वादशसंखयान गणैनम्रैर्नमीश्‍वर: । सद्धर्मदेशनं कुर्वन्‍नार्यक्षेत्राणि सर्वत: ॥66॥<br>विह्णत्‍य विह्णर्ति त्‍यक्‍त्‍वा मासं सम्‍मेदपर्वते । सहस्‍त्रमुनिभि: सार्द्धं प्रतिमायोगमास्थित: ॥67॥<br>वैशाखे मासि कृष्‍णायां चतुर्दश्‍यां निशात्‍यये । मुक्तिमश्‍व्‍याह्णनक्षत्रे नमिस्‍तीर्थकरोऽगमत् ॥68॥<br><br>अकुर्वन्‍पन्‍चमं देवा: कल्‍याणं चाखिलेशिन: । स्‍वं स्‍वमोकश्‍च सम्‍प्राप्‍तपुण्‍यपण्‍या: प्रपेदिरे ॥69॥<br><br>पृथ्‍वीच्‍छन्‍द:<br>कनत्‍कनकविग्रहो विहितविग्रहो घातिभि: <br>		सहाहितजयो जयेति च नुतो नतैर्नाकिभि: ।<br>भियं भवभवां बहुं नयतु न: क्षयं नायको<br>		विनेयविदुषां स्‍वयं विहतविग्रहोऽन्‍ते नमि: ॥70॥<br><br>शार्दूलविक्रीडितम्<br>	कौशाम्‍ब्‍यां प्रथितस्‍तृतीयजनने सिद्धार्थनामा नृप:<br>		कृत्‍वा तत्र तपोऽतिघोरमभवत्‍तुर्येऽमरोऽनुत्‍तरे । <br>	तस्‍मादेत्‍य पुरे बभूव मिथिलानाम्‍नीन्‍द्रवद्यो नमि-<br>		स्‍तीर्थेशस्त्रिजगद्धितार्थवचनव्‍यक्‍त्‍यैकविंशो जिन: ॥71॥<br>पृथ्‍वीवृत्‍तम्<br>	नमिर्नमितसामरामरपति: पतच्‍चामरो<br>		भ्रमद्भ्रमरविभ्रमभ्रमितपुष्‍पवृष्‍ढयुत्‍कर: । <br>	करोतु चरणारबिन्‍दमकरन्‍दसम्‍पायिनां <br><br>		विनेयमधुपायिनामविरतोस्‍तृप्तिं जिन: ॥72॥<br><br>जगत्‍त्रयजयोत्सिक्‍तमोहमाहात्‍म्‍यमर्दनात् । एकविंशो जिनो लब्‍धलक्ष्‍मीर्लक्ष्‍मीं ददातु न: ॥73॥<br><br>द्वीपेऽस्मिन्‍नुत्‍तरे भागे महत्‍यैरावताह्णये । लक्ष्‍मीमान् श्रीपुराधीशो वसुन्‍धरमहीपति: ॥74॥<br><br>पद्मावतीवियोगेन भृशं निर्विण्‍णमानस: । वने मनोहरे रम्‍ये वरचर्माखिलेक्षिण: ॥75॥<br>निर्णीय धर्मसद्भावं तनये विनयन्‍धरे । निवेशितात्‍मभार: सन् बहुभिर्भूभुजै: समम् ॥76॥<br>संयमं सम्‍यगादाय चारित्रं दुश्‍चरं चरन् । स्‍वाराधनविधानेन महाशुक्रे सुरोऽभवत् ॥77॥<br><br>षोडशाब्‍ध्‍युपमस्‍वायुर्दिव्‍यान् भोगान् सुभुज्‍य स: । तत: प्रच्‍युत्‍य तत्‍तीर्थे वत्‍साख्‍यविषयेऽजनि ॥78॥<br>नृपस्‍येक्ष्‍वाकुवंशस्‍य कौशाम्‍बीनगरेशिन: । तनूजो विजयाख्‍यस्‍य प्रभाकर्यां प्रभाधिक: ॥79॥<br><br>सर्वलक्षणसम्‍पूर्णो जयसेनसमाह्णय: । त्रिसहस्‍त्रशरज्‍जीवी षष्टिहस्‍तसमुच्छ्रिति: ॥80॥<br>तप्‍तचामीकरच्‍छाय: स चतुर्दशरत्‍नभाक् । निधिभिर्नवभि: सेव्‍यो भोगैर्दशविधै: सुखम् ॥81॥<br>चिरमेकादशश्‍चक्रधर: कालमजीगमत् । अन्‍येद्युस्‍तुंगसौधाग्रे सुसुप्‍तोऽन्‍त:पुरावृत: ॥82॥<br><br>कुर्वन् पर्वशशांकाभो दिगन्‍तरविलोकतम् । उल्‍काभिपतनं वीक्ष्‍य सुनिर्वेगपरायण: ॥83॥<br>उच्‍चै:स्थितमिदं पश्‍य भास्‍वरं पर्ययद्वयम् । परित्‍यज्‍य सुसम्‍प्रापदधोगतिमपप्रभम् ॥84॥<br><br>उन्‍नतमूर्जितं तेजो ममेति मदमावहन् । अनाचरन् हितं मूढ: पारलौकिकमात्‍मने ॥85॥<br>विषयेषु विषक्‍त: सन्‍नध्रुवेष्‍ववितपिंषु । प्रयाति गतिमेतस्‍य परोऽप्‍यत्र प्रमादवान् ॥86॥<br><br>इत्‍याकलय्य कालादिलब्‍ध्‍या चक्रेडवक्रधी: । त्‍यक्‍तुं चक्रादिसाम्राज्‍यं परिच्छिद्योच्छ्रितेच्‍छया ॥87॥<br>तुक्षु राज्‍यमनिच्‍छत्‍सु महीय:सु, कनीयसे । दत्‍वा पुत्राय साम्राज्‍यं वरदत्‍ताभिधायिन: ॥88॥<br>केवलावगमात्‍प्राप्‍य संयमं बहुभि: समम् । श्रुतबुद्धितपोविक्रियौषधर्द्धिविभूषित: ॥89॥<br><br>चारणत्‍वमपि प्राप्‍य प्रायोपगमनं श्रित: । सम्‍मेदे चारणोत्‍तुंगकूटे स्‍वाराधनाविधि: ॥90॥<br>जयन्‍तेऽनुत्‍तरे जातो विमाने लवसत्‍तम: । पुण्‍योत्‍तमानुभागोत्‍थमन्‍वभूत्‍सुचिरं सुखम् ॥91॥<br><br>पृथ्‍वीवृत्‍तम्<br>		बसुन्‍धरमहीपति: प्रथमजन्‍मनि प्राप्‍त स- <br>			त्‍तपा: समजनिष्‍ट षोडश समुद्रमित्‍यायुषा । <br>		सुरोऽजनि जनेश्‍वरोऽनुजप्रसेननामा ततो <br>			बभूव बलसत्‍तम: सुख‍निधिर्जयन्‍ते विभु: ॥92॥<br></div>
  </body>
</html>