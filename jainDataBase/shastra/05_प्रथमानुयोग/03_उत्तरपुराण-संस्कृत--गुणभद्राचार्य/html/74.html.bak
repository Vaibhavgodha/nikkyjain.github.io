<!DOCTYPE html>
    <html>
    <head>
    	<meta charset="utf-8">
    	<meta name="viewport" content="width=device-width, initial-scale=1">
      <title>उत्तरपुराण-संस्कृत--गुणभद्राचार्य</title>
      <link rel="icon" type="image/png" href='../../../../../images/default/jainFlag-short.jpg'/>
      <link rel="stylesheet" href='../../../../../css/myJqueryMobile.css'>
      <link rel="stylesheet" href='../../../../../js/jquery-mobile/1.5-alpha/css/themes/default/jquery.mobile.css'>
      <script type="text/javascript" src='../../../../../js/jquery.js'></script>
      <script type="text/javascript" src='../../../../../js/jquery-mobile/1.5-alpha/jquery.mobile.js'></script>
      <script type="text/javascript" src='../../../../../js/myFontSzCtrl.js'></script>
      <script type="text/javascript" src='myItem.js'></script>
      <style>
        body {
          background-color: #fcf5e8;
        }
        a {
          text-decoration: none !important;
        }
        .hdr {
          font-size: 5vw;
          color : darkred;
          font-weight:bold;
        }
        .index {
          color:blue;
          float:right;
        }
        hr {
          border: none;
          height: 3px;
          color: #333;
          background-color: #333;
          width:50%;
        }
        a, a:visited, a:hover, a:active {
          color: inherit;
        }
        $('select option:even').css({'color': 'red'})
        $('select option:odd').css({'color': 'blue'})
      </style>
    </head>
    <body>
    <div align=center><a href='../../../../../index.html' rel=external><img src='../../../../../images/jain-saint.jpg' width=8%></img></a></div><br>
    <a href='73.html' rel=external><img src='../../../../../images/common/prev.jpg' height=50 width=50/></a><a href='75.html' rel=external style='float: right'><img src='../../../../../images/common/next.jpg' height=50 width=50/></a>   <div class=gatha>पर्व - 74</div>
    <div class=arth><b><font color=darkmagenta>अन्वयार्थ : </font></b>﻿वर्धमानो जिन: श्रीमान्‍नामान्‍वर्थ समुद्वहन् । देयान्‍मे वृद्धिमुद्धतघातिकर्मविनिर्मिताम् ॥1॥<br><br>तत्‍तवार्थनिर्णयात्‍प्राप्‍य सन्‍मतित्‍वं सुबोधवाक् । पूज्‍यो देवागमाद्भूत्‍वात्राकलंको बभूविथ ॥2॥<br><br>वीरसेनो महावीरो वीरसेनेन्‍द्रतां गत: । वीरसेनेन्‍द्रवन्‍द्याघ्रिंर्वीरसेनेन भावित: ॥3॥<br><br>देवालोकस्‍तवैवैको लोकालोकावलोकने । किमस्ति व्‍यस्‍तमप्‍यस्मिन्‍ननेनानवलोकितम् ॥4॥<br><br>रूपमेव तव ब्रूते नाथ कोपाद्यपोहनम् । मणेर्मलस्‍य वैकल्‍यं महत: केन कथ्‍यते ॥5॥<br><br>अतिक्रम्‍य कुतीर्थानि तव तीर्थं प्रवर्तते । सम्‍प्रत्‍यपीति नुत्‍वानु पुराणं तत्‍प्रवख्‍यते ॥6॥<br><br>महापुराणवाराशिपारावारप्रतिष्‍ठया । जिनसेनानुगामित्‍वमत्‍वमस्‍माभिर्निविंवक्षुभि: ॥7॥<br><br>अगाधोऽयं पुराणाब्धिरपारश्‍च मतिर्मम । पश्‍योत्‍ताना सपारा च तं तितीर्षु: किलैतया ॥8॥<br><br>मतिरस्‍तु ममैषाल्‍पा पुराणं महदस्त्विदम् । नावेवाम्‍भोनिधेरस्‍य प्राप्‍तोहं पारमेतया ॥9॥<br> <br>कथाकथकयोस्‍तावद्वर्णना प्राग्विधीयते । दोषं ताभ्‍यामदोषाभ्‍यां पुराणं नोपढौकते ॥10॥<br><br>सा कथा यां समाकर्ण्‍य हेयोपादेयनिर्णय: । कर्णकट्वीभिरन्‍याभि: किं कथाभिर्हितार्थिनाम् ॥11॥	कथा वही कहलाती है कि जिसके सुनने से हेय और उपादेयका निर्णय हो जाता है । हित चाहने <br><br><br>रागादिदोषनिर्मुक्‍तो निरपेक्षोपकारकृत् । भव्‍यानां दिव्‍यया वाचा कथक: हि‍कथ्‍यते ॥12॥<br><br>एतद्द्वितयमत्रैव पुराणे जिनभाषिते । नान्‍येषु दुष्‍पुराणेषु तस्‍माद् ग्राह्यमिदं बुधै: ॥13॥<br><br>अथ जम्‍बूद्रुमालक्ष्‍ये द्वीपानां मध्‍यवर्तिनि । द्वीपे विदेहे पूर्वस्मिन् सीतासरिदुदक्‍तटे ॥14॥<br>विषये पुष्‍कलावत्‍यां नगरी पुण्‍डरीकिणी । मधुकाख्‍ये वने तस्‍या नाम्‍ना व्‍याधाधिपोऽभवत् ॥15॥<br>पुरूरवा: प्रियास्‍यासीत्‍कालिकाख्‍यानुरागिणी । अनुरूपं विधत्‍ते हि वेधा: संगममंगिनाम् ॥16॥<br><br>कदाचित्‍कानने तस्मिन् दिग्विभागविमोहनात् । मुनिं सागरसेनाख्‍यं पर्यटन्‍तमितस्‍तत: ॥17॥<br>विलोक्‍य तं मृगं मत्‍वा हन्‍तुकाम: स्‍वकान्‍तया । वनदेवाश्‍चरन्‍तीमे मावधीरिति वारित: ॥18॥<br><br>तदैव स प्रसन्‍नात्‍मा समुपेत्‍य पुरूरवा: । प्रणम्‍य तद्वच: श्रुत्‍वा सुशान्‍त: श्रद्धयाहित: ॥19॥<br><br>शीतलाम्‍भस्‍तटाकं वा निदाघे तृषितो जन: । संसारदु:खहेतोर्वा भीरूर्जैनेश्‍वरं मतम् ॥20॥<br>शास्‍त्राभ्‍यासनशीलो वा ख्‍यातं गुरूकुलं महत् । मध्‍वादित्रितयत्‍यागलक्षणं व्रतमासदत् ॥21॥<br>जीवितावसितौ सम्‍यक्‍पालयित्‍वादराद् व्रतम् । सागरोपमदिवयायु: सौधर्मेऽनिमिषोऽभवत् ॥22॥<br><br>द्वीपेऽस्मिन्‍भारते देश: कोसलाख्‍योऽस्ति विश्रुत: । आर्यक्षेत्रस्‍य मध्‍यस्‍थ: सौस्थित्‍यं सर्वदा भजन् ॥23॥इसी जम्‍बुद्वीप के भरत – क्षेत्र सम्‍बन्‍धी आर्यक्षेत्रके मध्‍यभाग में स्थित तथा सदा अच्‍छी <br><br><br>बाधाभावादरक्षात्र रक्षकेभ्‍यो विना न सा । अदातारो न कैनाश्‍यात्‍ते तृप्‍त्‍या ग्राहकैर्विना ॥24॥<br><br>काठिन्‍यं कुत्रयोरेव नैव चे‍तसि कस्‍यचित् । देहि पाहीति सम्‍प्रैषो नार्थित्‍वेन भयेन वा ॥25॥<br><br>कलंकक्षीणते राज्ञि चन्‍द्र एव परत्र न । स्थितिस्‍तपोधनेष्‍वेद विनाहारात्‍परेषु न ॥26॥<br><br>पीडा तिलातसीक्षुणो नान्‍यप्राणिषु केषुचित् । मान्‍यत्र शिरसश्‍छेद: प्रवृद्धेष्‍वेव शालिषु ॥27॥<br>बन्‍धो मोक्षश्‍च राद्धान्‍ते श्रुयते नापराधिषु । विना विमुक्‍तरागेभ्‍यो नान्‍यत्रेन्द्रियनिग्रह: ॥28॥<br>जाडचं जलेषु नान्‍येषु सूच्‍यादिष्‍वेव तीक्ष्‍णता । नान्यत्र कुंचिकास्‍वेव कृत्‍ये नान्‍यत्र वक्रता ॥29॥<br>नाविदग्‍धाश्‍च गोपाला न स्‍त्रीबालाश्‍च भीलुका: । शठा न वामनाश्‍चोक्‍ताश्‍चण्‍डालाश्‍च न दुश्‍चरा: ॥30॥<br>नानिक्षुशालिका भूमिर्न क्षमाभृदचन्‍दन: । नानम्‍भोजं जलस्‍थानं नैवास्‍वादुफलं वनम् ॥31॥<br><br>मध्‍ये तस्‍य विनीताख्‍या ह्णदयग्राहिणी पुरी । जनानां सा विनीतेव रमणी सत्‍सुखप्रदा ॥32॥<br><br>प्रकाशयितुमात्‍मीयं पुरनिर्माणकौशलम् । भक्तिन्‍च तीर्थकृत्‍स्‍वादौ सा शक्रेणैव निर्म‍िता ॥33॥<br><br>मुनेर्धीर्विनयेनैव स्‍वामिनैव पताकिनी । कान्‍चीव मणिना मध्‍ये सा सालेन व्‍यभासत ॥34॥	जिस प्रकार विनय से मुनिकी बुद्धि सुशोभित होती है, स्‍वामीसे सेना शोभायमान होती है और <br>मणिसे मेखला सुशोभित होती है, उसी प्रकार मध्‍यभाग में बने हुए परकोटसे वह नगरी सुशोभित थी <br><br><br>भूषणायैव सालोऽस्‍या: खातिकापरिवेष्टित: । शक्र: कर्ता पतिश्‍चक्री यदि कौतस्‍कुतं भयम् ॥35॥<br><br>वर्तते जिनपूजास्‍या दिनं प्रति गृहे गृहे । सर्वमंगलकार्याणां तत्‍पूर्वत्‍वाद् गृहेशिनाम् ॥36॥<br><br>विद्याभ्‍यासाद्विना बाल्‍यं विना भोगेन यौवनम् । वार्धक्‍यं न विना धर्माद्विनान्‍तोऽपि समाधिना ॥37॥<br><br>नावबोध: क्रियाशून्‍यो न क्रिया फलवर्जिता । अभुक्‍त न फलं भोगो नार्थधर्मद्वयच्‍युत: ॥38॥<br><br>प्रधानप्रकृति: प्राय: स्‍वामित्‍वेनैव साधिका । जनेभ्‍यस्‍तन्निवासिभ्‍यो न भूषादिपरिच्‍छदै: ॥39॥<br><br>सुरास्‍तत्र समागत्‍य स्‍वर्गायातैर्नरोत्‍तमै: । स्‍वर्गसम्‍भूतसौहार्दाद् रमन्‍ते सन्‍ततं मुदा ॥40॥<br><br>सुरा: केऽत्र नरा: के वा सर्वे रूपादिभि: समा: । इत्‍यामता: खगाधीशा: मोमुह्यन्‍ते विवेचने ॥41॥<br><br>तत्र पण्‍यस्त्रियो वीक्ष्‍य बाढं सुरकुमारका: । विस्‍मयन्‍ते न रज्‍यन्‍ते ताभिर्जातिविशेषत: ॥42॥<br><br>करणानामभीष्‍टा ये विषयास्‍तत्र ते तत: । न नाकेऽपि यतस्‍तत्र नाकिपूज्‍यसमुद्भव: ॥43॥<br><br>अकृत्रिमाणि निर्जेतुं विमानानि स्‍वकौशलात् । सुरै: कृतगृहाण्‍यत्र चेत्‍कान्‍या तेषु वर्णना ॥44॥	देवों ने अपने कौशलसे जो घर वहां बनाये थे वे अकृत्रिम विमानोंको जीतनेके लिए ही बनाये <br><br><br>बभूवास्‍या: पति: पंक्‍ते: स्‍वर्गस्‍येवामरेश्‍वर: । भरताख्‍य: पुरोस्‍सूनुरिक्ष्‍वाकुकुललवर्धन: ॥45॥	जिस प्रकार स्‍वर्ग की पंक्तिका स्‍वामी इन्‍द्र होता है उसी प्रकार उस नगरी का स्‍वामी भरत था <br><br><br>अकम्‍पनाद्या भूपाला नमिमुख्‍याश्‍च खेचरा: । मागधाद्याश्‍च देवेशास्‍त्‍यक्‍तमाना: समुत्‍सुका: ॥46॥<br>यस्‍याज्ञां मालतीमालामिव स्‍वानम्रमौलय: । भूषाधिकेयमस्‍माकमिति सन्‍धारयन्ति ते ॥47॥<br><br>सत्‍कर्मभावितैर्भावै: क्षायोपशमिकैश्‍च स: । भव्‍यभावविशेषाच्‍च श्रेष्‍ठकाष्‍ठामधिष्ठित: ॥48॥<br><br>आदितीर्थकृतो ज्‍येष्‍ठपुत्रो राजसु षोडश: । ज्‍यायांश्‍चक्री मुहूर्तेन मुक्‍तोऽयं कैस्‍तुलां व्रजेत् ॥49॥<br><br>तस्‍यानन्‍तमतिर्देवी प्रख्‍यातिरिव देहिनी । विमुच्‍य कमलावासं रेजे श्रीरिव चागता ॥50॥<br><br>प्रज्ञाविक्रमयोर्लक्ष्‍मीविशेषो वा पुरूरवा: । मरूद्भूतस्‍तयोरासीन्‍मरीचि: सूनुरग्रणी: ॥51॥<br><br>स्‍वपितामहसन्‍त्‍यागे स्‍वयन्‍च गुरूभक्तित: । राजभि: सह कच्‍छाद्यै: परित्‍यक्‍तपरिग्रह: ॥52॥<br>चिरं सोढ्वा तप:केल्‍शं क्षुच्‍छीता‍दिपरीषहान् । दीर्घसंसारवासित्‍वात्‍पश्‍चात्‍सोढुमशन्‍कुवन् ॥53॥<br>स्‍वयं गृहीतुमारब्‍ध: फलं प्रावरणादिकम् । दृष्‍ट्वा तं देवता नायं क्रमो नैर्ग्रन्‍थ्‍यधारिणाम् ॥54॥<br>गृहाण वेषमन्‍यं त्‍वं यथेष्‍टमिति चाब्रुवन् । श्रुत्‍वा तद्वचनं सोऽपि गाढमिथ्‍यात्‍वचोदित: ॥55॥<br>एरिव्राजकदीक्षाया: प्राथम्‍यं प्रत्‍यपद्यत । दीर्घाजवंजवानां तत्‍कर्म दुर्मार्गदेशनम् ॥56॥<br><br>तच्‍छास्‍त्रचुंचुताप्‍यस्‍य स्‍वयमेव किलाजनि । सतामिवासतां च स्‍याद्वोध: स्‍वविषये स्‍वयम् ॥57॥<br><br>श्रुत्‍वापि तीर्थकृद्वाचं सद्धर्मं नाग्रहीदसौ । पुरूर्यथात्‍मनैवात्र सर्वसंगविमोचनात् ॥58॥<br>भुवनत्रयसंक्षोभ कारिसामर्थ्‍यमाप्‍तवान् । मदुपज्ञं तथा लोके व्‍यवस्‍थाप्‍य मतान्‍तरम् ॥59॥<br>अहंच तन्निमित्‍तोरूप्रभावात्त्रिदिवप्रभो: । प्रतीक्षां प्राप्‍तुमिच्‍छामि तन्‍मेऽवश्‍यं भविष्‍यति ॥60॥<br><br>इति मानोदयात्‍पापी न व्‍यरंसीच्‍च दुर्मतात् । तमेव वेषमादाय तस्थिवान् दोषदूषित: ॥61॥<br><br>त्रिदण्‍डधारकोऽप्‍येष सद्दण्‍डपरिवर्जित: । प्राप्‍ता कुराजवद्दण्‍डान् बहून्रत्‍नप्रभादिषु ॥62॥<br><br>सम्‍यग्‍ज्ञानविहीनत्‍वात्‍सकमण्‍डलुरप्‍यसौ । अशौचवृत्तिरेवासीज्‍जलै: किं शुद्धिरात्‍मन: ॥63॥<br><br>प्रात: शीतजलस्‍नानात्‍कन्‍दमूलफलाशनात् । परिग्रहपरित्‍यागात्‍कुर्वन्‍प्रख्‍यातिमात्‍मन: ॥64॥<br><br>महेन्‍द्रजालकानीतचन्‍द्रार्काम्‍भोधिसन्निभम् । तत्‍त्‍वाभासमिदं तत्‍वमिति सन्‍दृष्‍टमात्‍मना ॥65॥<br><br>कपिलादिस्‍वशिष्‍याणां यथार्थं प्रतिपादयन् । सूनुर्भरतराजस्‍य धरित्र्यां चिरमभ्रमत् ॥66॥<br><br>स जीवितान्‍ते सम्‍भूय ब्रह्मकल्‍पेऽमृताशन: । दशाब्‍ध्‍युपमदेवायुरनुभूय सुखं तत: ॥67॥<br>प्रच्‍युत्‍यागत्‍य साकेते कपिलब्राह्मणप्रभो: । काल्‍याश्‍च तनयो जज्ञे जटिलो नाम वेदवित् ॥68॥<br><br>परिव्राजकमार्गस्‍थस्‍तन्‍मार्ग सम्‍प्रकाशयन् । पूर्ववत्‍सुचिरं मृत्‍वा सौधर्मेऽभूत्‍सुर: पुन: ॥69॥<br>द्विसमुद्रोपमं कालं तत्र भुक्‍त्‍वोचितं सुखम् । प्रान्‍ते तत: समागत्‍य भरतेऽस्मिन्‍पुरोत्‍तमे ॥70॥<br>स्‍थूणागाराभिधानेऽभूद्भारद्वाजद्विजस्‍य स: । तनूज: पुष्‍पदत्‍तायां पुष्‍यमित्राह्नय: पुन: ॥71॥<br><br>स्‍वीकृत्‍य प्राक्‍तनं वेषं प्रकृत्‍यादिप्ररूपितम् । पंचविशतिदुस्‍तत्‍वं मूढानां मतिमानयत् ॥72॥<br>निष्‍कषायतया बद्ध्‍वा देवायुरभवत्‍सुर: । सौधर्मकल्‍पे तत्‍सौख्‍यमेकवार्ध्‍युपमायुषा ॥73॥<br><br>भुक्‍त्‍वा तत: समागत्‍य भरते सूतिकाह्नये । पुरेऽग्निभूतेर्गौतम्‍यामभूदग्निसह: सुत: ॥74॥<br><br>परिव्राजकदीक्षायां नीत्‍वा कालं सपूर्ववत् । सनत्‍कुमारकल्‍पेऽल्‍पं देवभूयं प्रपन्‍नवान् ॥75॥<br>सप्‍ताब्‍घ्‍युपमितायुष्‍को भुक्‍त्‍वा तम्रामरं सुखम् । आयुषोऽन्‍ते ततश्‍च्‍युत्‍वा विषयेऽस्मिन् पुरेऽभवत् ॥76॥<br>मन्दिराख्‍येऽग्निमित्राख्‍यो गौतमस्‍य तनूद्भव: । कौशिक्‍यां दु:श्रुते: पारं गत्‍वागत्‍य पुरातनीम् ॥77॥<br>दीक्षां माहेन्‍द्रमभ्‍येत्‍य ततश्‍च्‍युत्‍वा पुरातने । मन्दिराख्‍यपुरे शालंकायनस्‍य सुतोऽभवत् ॥78॥<br>मन्‍दिरायां जगत्‍ख्‍यातो भारद्वाजसमाह्नय: । त्रिदण्‍डमण्डितां दीक्षामक्षूणां च समाचरन् ॥79॥<br>सप्‍ताब्‍घ्‍युपमितायु: सन् कल्‍पे माहेन्‍द्रनामनि । भूत्‍वा ततोऽवतीर्यात्र दुर्मार्गप्रकटीकृते: ॥80॥<br>फलेनाघोगती: सर्वा: प्रविश्‍य गुरूदु:खभाक् । त्रसस्‍थावरवर्गेषु संखयातीतसमाश्चिरम् ॥81॥<br>परिभ्रम्‍य परिश्रान्‍तस्‍तदन्‍ते मगधाह्नये । देशे राजगृहे जात: सुतोऽस्मिन्‍वेदवेदिन: ॥82॥<br>शाण्डिलाख्‍यस्‍य मुख्‍यस्‍य पारशर्या स्‍वसन्‍ज्ञया । स्‍थावरो वेदवेदांगपारग: पापभाजनम् ॥83॥<br><br>मति: श्रुतं तप: शान्ति: समाधिस्‍तत्‍ववीक्षणम् । सर्व सम्‍यक्‍त्वशुन्‍यस्‍व मरीचेरिव निष्‍फलम् ॥84॥<br><br>परिव्राजकदीक्षायामासक्तिं पुनरादधत् । सप्‍ताब्‍ध्‍युपमितायुष्‍को माहेन्‍द्रे समभून्‍मरूत् ॥85॥<br><br>ततोऽवतीर्य देशेऽस्मिन् मगधाख्‍ये पुरोत्‍तमे । जातो राजगृहे विश्‍वभूतिनाममहीपते: ॥86॥<br>जैन्‍याश्‍च तनयो विश्‍वनन्‍दी विख्‍यातपौरूष: । विश्‍वभूतिमहीभर्तुरनुजातो महोदय: ॥87॥<br>विशाखभूतिरेतस्‍य लक्ष्‍मणायामभूद्विधी: । पुत्रो विशाखनन्‍दाख्‍यस्‍ते सर्वे सुखमास्थिता ॥88॥<br><br>अन्‍येद्यु: शरदभ्रस्‍य विभ्रंशं वीक्ष्‍य शुभ्रधी: निर्विण्‍णो विश्‍वभूत्‍याख्‍य: स्‍वराज्‍यमनुजन्‍मनि ॥89॥<br>विधाय यौवराज्‍यंच स्वसूनौ महदग्रणी: । सात्विकैस्त्रिशतै: सार्द्ध राजभिर्जातरूपताम् ॥90॥<br>श्रीधराख्‍यगुरो: पार्श्‍वे समादाय समत्‍वभाक् । बाह्यमाभ्‍यन्‍तरंचोग्रमकरोत्‍स तपश्चिरम् ॥91॥<br><br>अथान्‍यदा कुमारोऽसौ विश्‍वनन्‍दी मनोहरे । निजोद्याने समं स्‍वाभिर्देवीभि: क्रीडया स्थित: ॥92॥<br>विशाखनन्‍दस्‍तं दृष्‍ट्वा तदुद्यानं मनोहरम् । स्‍वीकर्तु मतिमादाय गत्‍वा स्‍वपितृसन्निधिम् ॥93॥<br>मह्यं मनोहरोद्यानं दीयतां भवतान्‍यथा । कुर्या देशपरित्‍यागमहमित्‍यभ्‍यधादसौ ॥14॥<br>सत्‍सु सत्‍स्‍वपि भोगेषु विरूद्धविषयप्रिय: । भवेद्भाविभवे भूयो भविष्‍यद्दु:खभारघृत् ॥95॥<br><br>श्रुत्‍वा तद्वचनं चित्‍ते निधाय स्‍नेहनिर्भर: । कियत्‍तत्‍ते ददामीति सन्‍तोष्‍य तनुजं निजम् ॥96॥<br>विश्‍वनन्दिनमाहूय राज्‍यभारस्‍त्‍वयाधुना । गृह्यतामहमाक्रम्‍य प्रत्‍यन्‍तप्रतिभूभृत: ॥97॥<br>कृत्‍वा तज्‍जनितक्षोभप्रशातिं गणितैर्दिनै: । प्रत्‍येष्‍यामीमि सोऽवोचच्‍छूत्‍वा तत्‍प्रत्‍युवाच तम् ॥98॥<br>पूज्‍यपाद त्‍वयात्रैव निश्चिन्‍तमुपविश्‍यताम् । गत्‍वाहमेव तं प्रैषं करोमीति सुतोत्‍तम: ॥99॥<br><br>राज्‍यमस्‍यैव मे स्‍नेहाद् भ्रात्राऽदायीत्‍यतर्कयन् । वनार्थमतिसन्धित्‍सुरभूत्‍तं धिग्‍दुराशयम् ॥100॥<br><br>तत: स्‍वानुमते तस्मिन् स्‍वबलेन समं रिपून् । निर्जेतुं विहितोद्योगं गते विक्रमशालिनि ॥101॥<br>वनं विशाखनन्‍दाय स्‍नेहादन्यायकांक्षिणे । विशाखभूतिरूल्‍लड्.ध्‍य क्रमं गतमतिर्ददौ ॥102॥<br><br>विश्‍वनन्‍दी तदाकर्ण्‍य सद्य: क्रोधाग्निदीपित: । पश्‍य मामतिसन्‍धाय प्रत्‍यन्‍तनृपतीन्‍प्रति ॥103॥<br>प्रहित्‍य मद्वनं दत्‍तं पितृव्‍येनात्‍मसूनवे । देहीति वचनान्‍नाहं किं ददामि कियद्वनम् ॥104॥<br>विदधात्‍यस्‍य दुश्‍चेष्‍टा मम सौजन्‍यभंजनम् । इति मत्‍वा निवृत्‍यासौ हन्‍तुं स्‍ववनहारिणम् ॥105॥<br>प्रारब्‍धवान् भयाद्रत्‍वा स कपित्‍थमहीरूहम् । कृत्‍वावृर्ति स्थित: स्‍फीतं कुमारोऽपि महीरूहम् ॥106॥<br>समुन्‍मूल्‍य निहन्‍तुं तं तेनाधावत्‍ततोऽप्‍यसौ । अपसृत्‍य शिलास्‍तम्‍भस्‍यान्‍तर्धानं ययौ पुन: ॥107॥<br>बली तलप्रहारेण स्‍तम्‍भंचाहत्‍य स द्रुतम् । पलायमानमालोक्‍य तस्‍मादप्‍यपकारिणम् ॥108॥<br>मा भैषीरिति सौहार्दकारूण्‍याभ्‍यां प्रचोदित: । समाहूय वनं तस्‍मै दत्‍वा संसारदु:स्थितिम् ॥109॥<br>भावयित्‍वा ययौ दीक्षां सम्‍भूतगुरूसन्निधौ । अपकारोऽपि नीचानामुपकार: सतां भवेत् ॥110॥<br><br>तदा विशाखभूतिश्‍च संजातानुशयो मया । कृतं पापमिति प्रायश्चित्‍तं वा प्राप संयमम् ॥111॥<br><br>कुर्वन् घोरं तपो विश्‍वनन्‍दी देशान्‍परिभ्रमन् । कृशीभूत: क्रमात्‍प्राप्‍य मथुरां स्‍वतनुस्थिते: ॥112॥ <br>प्रविष्‍टवान् विनष्‍टात्‍मबलश्‍चलपदस्थिति: । तदा व्‍यसनसंसर्गाद् भ्रष्‍टराज्‍यो महीपते: ॥113॥ <br>कस्‍यचिद्दूतभावेन मथुरां पुरमागत: । विशाखनन्‍दो वेश्‍याया: प्रासादतलमाश्रित: ॥114॥<br>नवप्रसूतसक्रुद्धगोधेनुप्रतिपातनात् । प्रस्‍खलन्‍तं समीक्ष्‍यैनं मुनिं कोपपरायण: ॥115॥<br>तवाद्य तच्छिलास्‍तम्‍भंभगदृष्‍ट: पराक्रम: । क्‍क यात इति दुश्चित्‍त: परिहासं व्‍यधादसौ ॥116॥<br></div>
  </body>
</html>