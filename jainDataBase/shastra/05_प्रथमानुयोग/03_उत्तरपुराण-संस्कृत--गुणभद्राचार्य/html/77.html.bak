<!DOCTYPE html>
    <html>
    <head>
    	<meta charset="utf-8">
    	<meta name="viewport" content="width=device-width, initial-scale=1">
      <title>उत्तरपुराण-संस्कृत--गुणभद्राचार्य</title>
      <link rel="icon" type="image/png" href='../../../../../images/default/jainFlag-short.jpg'/>
      <link rel="stylesheet" href='../../../../../css/myJqueryMobile.css'>
      <link rel="stylesheet" href='../../../../../js/jquery-mobile/1.5-alpha/css/themes/default/jquery.mobile.css'>
      <script type="text/javascript" src='../../../../../js/jquery.js'></script>
      <script type="text/javascript" src='../../../../../js/jquery-mobile/1.5-alpha/jquery.mobile.js'></script>
      <script type="text/javascript" src='../../../../../js/myFontSzCtrl.js'></script>
      <script type="text/javascript" src='myItem.js'></script>
      <style>
        body {
          background-color: #fcf5e8;
        }
        a {
          text-decoration: none !important;
        }
        .hdr {
          font-size: 5vw;
          color : darkred;
          font-weight:bold;
        }
        .index {
          color:blue;
          float:right;
        }
        hr {
          border: none;
          height: 3px;
          color: #333;
          background-color: #333;
          width:50%;
        }
        a, a:visited, a:hover, a:active {
          color: inherit;
        }
        $('select option:even').css({'color': 'red'})
        $('select option:odd').css({'color': 'blue'})
      </style>
    </head>
    <body>
    <div align=center><a href='../../../../../index.html' rel=external><img src='../../../../../images/jain-saint.jpg' width=8%></img></a></div><br>
    <a href='76.html' rel=external><img src='../../../../../images/common/prev.jpg' height=50 width=50/></a>   <div class=gatha>पर्व - 77</div>
    <div class=arth><b><font color=darkmagenta>अन्वयार्थ : </font></b>﻿यस्‍यानता: पदनखैन्‍दवबिम्‍बचुम्बि: चूडामणिप्रकटसन्‍मुकुटा: सुरेन्‍द्रा: ।<br>न्‍यक्‍कुवते स्‍म हरमर्धशशांकमौलिलीलोद्धतं स जयताज्जिवनर्धमान: ॥1॥ <br><br>श्रीमूलसड्. घवाराशौ मणीनामिव सार्चिषाम् । महापुरूषरत्‍नानां स्‍थानं सेनान्‍वयोऽजनि ॥2॥ <br><br>तत्र वित्रासिताशेषप्रवादिमदवारण: । वीरसेनाग्रणीर्वीरसेनभट्टारको बभौ ॥3॥ <br><br>ज्ञानचारित्रसामग्रीवा ग्रहीदिव विग्रहम् । विराजते विधातु यो विनेयानामनुग्रहम् ॥4॥ <br><br>यत्‍क्रमानम्रराजन्‍यमुखब्‍जान्‍यादधु: श्रियम् । चित्रं विकासमासा़द् नखचन्‍द्रमरीचिभि: ॥5॥ <br><br>सिद्धिभूपद्धतिं यस्‍य टीकां संवीक्ष्‍य भिक्षुभि: । टीक्‍यते हेलयान्‍येषां विषमापि पदे पदे ॥6॥<br><br>            यस्‍यास्‍याब्‍जजवाक्छिूया धवलया कीर्त्‍येव संश्राव्‍यया<br>					सम्‍प्रीतिं सततं समस्‍तसुधियां सम्‍पादयन्‍त्‍या सताम् । <br>           विश्‍वव्‍याप्ति परिश्रमादिव चिंर लोके स्थितिं संश्रिता: <br>                         श्रोत्रालीनमलान्‍यना़द्युपचितान्‍यस्‍तानि नि:शेषत: ॥7॥            अभ‍वदिव हिमाद्रेर्देसिन्‍धुप्रवाहो <br>                            ध्‍वनिरिव सकलज्ञात्‍सर्वशास्‍त्रैकमुर्ति: । <br>          उदयगिरितटाद्वा भास्‍करो भासमानो <br><br>                      मुनिरनु जिनसेनो वीरसेनादमुष्‍मात ॥8॥<br><br>             यस्‍य प्रांशुनखांशुजालविसरद्धारान्‍तराविर्भवत् <br>	               पादाम्‍भोजरज: विशंगमुकुटप्रत्‍यग्ररत्‍नद्युति: । <br>             संस्‍मर्ता स्‍वममोघवर्षनृपति: पूतोऽहमद्येत्‍यलम्<br>                           स श्रीमान्जिनसेनपूज्‍यभगवत्‍पादो जगन्‍मंगलम् ॥9॥ <br><br>           प्रावीण्‍यं पदवाक्‍ययो: परिणति: पक्षान्‍तराक्षेपणे  <br>                           सद्भवावगति: कृतान्‍तविषया श्रेय:कथाकौशलम् ।  <br>          ग्रन्‍थग्रन्थिभिदि: सदध्‍वकवितेत्‍यग्रो गुणानां गुणो <br>                           ये सम्‍प्राप्‍य चिरं कलंकविकल: काले कलौ सुस्थित: ॥10॥<br><br>ज्‍योत्‍स्‍नेव ताराकाधीशे सहस्‍त्रांशाविव प्रभा । स्‍फटिके स्‍वच्‍छतेवासीत्‍सहजास्मिन्‍सरस्‍वती ॥11॥<br><br>               दशरथगुरूरासीत्‍तस्‍य धीमान्‍सधर्मा <br>                                शशिन इव दिनेशो विश्‍वलोकैकचक्षु: ।<br>               निखिलमिदमदीपि व्‍यापि तद्वाड्.मयूखै:<br>                                प्रकटितनिजभावं निर्मलैर्धर्मसारै: ॥12॥<br><br>सद्भाव: शर्वशास्‍त्राणां तद्भास्‍वद्वाक्‍यविस्‍तरे । दर्पणार्पितबिम्‍बाभो बालैरप्‍याशु बध्‍यते ॥13॥                <br><br>             प्रत्‍यक्षीकृतलक्ष्‍यलक्षणविधिविंश्‍वोपविद्यां गत: <br>                           सिद्धान्‍ता ब्‍ध्‍यवसानयानजनित प्रागल्‍भ्‍यवृद्धीद्धधी: ।<br>             नानानूननयप्रमाणनिपुणोऽगण्‍यैगुणैर्भूषित: <br>                           शिष्‍य: श्रीगुणभद्रसूरिरनयोरासीज्‍जगद्विश्रुत: ॥14॥  <br><br>               पुण्‍यश्रियोऽयमजयत्‍सुभगत्‍वदर्प- <br>                                 मित्‍याकलरय्य परिशुद्धमतिस्‍तपश्री: । <br>               मुक्तिश्रिया पटुतमा प्रहितेव दूती <br>                                 प्रीत्‍या महागुणधनं समशिश्रियद्यम् ॥15॥ <br><br>                  तस्‍य वचनांशुविसर: सन्ततह्णतदुस्‍तरान्‍तरंगतमा: । <br>                  कुवलयपद्माह्लादी जितशिशिराशिशिरराश्मिप्रसर: ॥16॥<br><br>                  कविपरमेश्‍वरनिगदितगद्यकथामातृकं पुरोश्‍चरितम् । <br>                  सकलच्‍छन्‍दोलकृंतिलक्ष्‍यं सूक्ष्‍मार्थगूढपदरचनम् ॥17॥                   व्‍यावर्णनानुसारं    साक्षात्‍कृतसर्वशास्‍त्रसद्भावम । <br><br>                  अपहस्तितान्‍यकाव्‍यं श्रव्‍यं   व्‍युत्‍पन्‍नमतिभिरादेयम् ॥18॥                   जिनसेनभगवतोक्‍त  मिथ्‍याकविदर्पदलनतिललितम् । <br><br>                  सिद्धान्‍तोपनिबन्‍धनकर्त्रा     भर्त्रा     विनेयानाम् ॥19॥ <br><br>                 अतिविस्‍तर भीरूत्‍वादवशिष्‍टं     सड्.गृहीतममलधिया । <br>                 गुणभद्रसूरिणेदं                प्रहीणकालानुरोधेन ॥20॥ <br><br>                    व्‍यावर्णनादिरहितं सुबोधमखिलं सुलेखम‍खिलहितम् । <br>                    महितं महापुराणं पठन्‍तु श्रृण्‍वन्‍तु भक्तिमद्भव्‍या: ॥21॥ <br><br>इदं भावयतां पुंसां भूयो  भवबिभित्‍सया । भव्‍यानां भाविसिद्धीनां शुद्धदृग्‍वृत्‍तविद्वताम् ॥22॥<br>शान्तिर्वृद्धिर्जय: श्रेय: प्राय: प्रेय: समागम: । विगमो विप्लवव्‍याप्‍तेराप्तिरत्‍यर्थसम्‍पदाम् ॥23॥<br>बन्‍धहेतुफलज्ञानं स्‍याच्‍छुभाशुभकर्मणाम् ।  विज्ञेयो मुक्तिसद्भावो मुक्तिहेतुश्च निश्चित: ॥24॥ <br>निर्वेगत्रितयोद्भूतिर्धर्मश्रद्धाप्रवर्धनम्. । असंखयेयगुणक्षेण्‍या निर्जराशुभकर्मणाम् ॥25॥ <br>आस्‍त्रवस्‍य च संरोध: कृत्‍स्‍नकर्मविमोक्षणात् । शुद्धिरात्‍यन्तिकी प्रोक्‍ता सैव संसिद्धिरात्‍मन: ॥26॥ <br>तदेतदेव व्‍याख्‍येयं श्रव्‍यं भव्‍यैनिंरन्‍तरम् । चिन्‍त्‍यं पूज्‍यं मुदा लेख्‍यं लेखनीयंच भाक्तिकै: ॥27॥  <br><br>विदितसकलशास्‍त्रो लोकसेनो मुनीश: <br>				    कविरविकलवृत्‍तस्‍तस्‍य शिष्‍येषु मुख्‍य: । <br>	            सत‍तमिह पुराणे प्रार्थ्‍य साहाय्यमुच्‍चै-  <br>			           र्गुरूविनयमनैषीन्‍मान्‍यतां स्‍वस्‍य सद्भि: ॥28॥ <br><br>    यस्‍योत्‍तुंगमतंगजा निजमदस्‍त्रोतस्विनीसंगमा- <br>                                   द्रांगं वारि कलंकितं कटु मुहु: पीत्‍वापगच्‍छत्‍तृष: । <br>                कौमारं घनचन्‍दनं वनमपां पत्‍युस्‍तरंगानिलै- <br>                                    र्मन्‍दान्‍दोलितमस्‍तभास्‍करकरच्‍छायं समाशिश्रियन् ॥29॥ <br><br>                दुग्‍धाब्‍धौ गिरिणा हरौ हतसुखा गोपीकुचोद्धट्टनै: <br>             				पद्मे भानुकरैभिंदेलिमदले रात्रौ च संकोचने ।<br>                यस्‍योर:शरणे प्रथीयसि भुजस्‍तम्‍भान्‍तरोत्‍तम्भित- <br>                                   स्‍थेये हारकलापतोरणगुणे श्री: सौख्‍यमागाच्चिरम् ॥30॥<br>      <br>अकालवर्षभूपाले पालयत्‍यखिलामिलाम्  । तस्मिन्विध्‍वस्‍तनिश्‍शेषद्विषि  वीध्रयशोजुषि ॥31॥ <br><br>                पद्मालयमुकुलकुलप्रविकासकसत्‍प्रतापततमहसि ।<br>		    श्रीमति लोकादित्‍ये प्रध्‍वस्‍तप्र‍थितशत्रुसन्‍तमसे ॥32॥		    चेल्‍लपताके चेल्‍लध्‍वजानुजे चेल्‍लकेतनतनूजे ।<br><br>		    जैनेन्‍द्रधर्मवृद्धेविंधायिनि विधुवीध्रपृथुयशसि ॥33॥		    वनवासदेशमखिलं भुज्‍जति निष्‍कण्‍टकं सुखं सुचिरम् ।<br><br>		    तत्पितृनिजनामकृते ख्‍याते वंकापुरे पुरेष्‍वधिके ॥34॥<br><br>		    शकनृपकालाभ्‍यन्‍तरविंशत्‍यधिकाष्‍ठशतमिताब्‍दान्‍ते ।<br>		    मंगलमहार्थकारिणि पिंगलनामनि समस्‍तजनसुखदे ॥35॥		    श्रीपन्‍चम्‍यां बुधार्द्रायुजि दिवसजे मन्त्रिवारे बुधांशे <br>		    पूर्वायां सिंहलग्‍ने धनुषि धरणिजे सैंहिकेये तुलायाम् ।<br>		    सूर्ये शुक्रे कुलीरे गवि च सुरगुरौ निष्ठितं भव्‍यवर्यै: <br><br>		    प्राप्‍तेज्‍यं सर्वसारं जगति विजयते पुण्‍यमेतत्‍पुराणम् ॥36॥<br><br>			यावद्धरा जलनिधिर्गगनं हिमांशु -<br>				स्तिग्‍मद्युति: सुरगिरि: ककुभां विभाग: ।<br>			तावत्‍सतां वचसि चेतसि पूतमेत -<br>				च्‍छ्रोतस्‍यतिर्स्थितिमुपैतु महापुराणम् ॥37॥<br><br>			धर्मोऽत्र मुक्तिपदमत्र कवित्‍वमत्र <br>				तीर्थेशिनां चरितमत्र महापुराणे ।<br>			यद्वा कवीन्‍द्रजिनसेनमुखारविन्‍द–<br>				निर्यद्वचांसि न मनांसि हरन्ति केषाम् ॥38॥<br><br>	महापुराणस्‍य पुराणपुंस: पुरा पुराणे तदकारि किन्चित् ।<br>	कवीशिनानेन यथा न काव्‍यचर्चासु चेतोविकला: कवीन्‍द्रा: ॥39॥<br><br>	     स जयति जिनसेनाचार्यवर्य: कवीडय: <br>			      विमलमुनिगणेडय: भव्‍यमालासमीडच: ।<br>		सकलगुणसमाढयो दुष्‍टवादीभसिंहो-<br>				विदितसकलशास्‍त्र: सर्वराजेन्‍द्रवन्‍द्य: ॥40॥<br><br>		यदि सकलकवीन्‍द्रप्रोक्‍तसूक्‍तप्रचार-<br>				श्रवणसरसचेतास्‍तत्‍त्‍वमेवं सखे स्‍या: ।<br>		कविवरजिनसेनाचार्यवकत्रारविन्‍द-<br>				प्रणिगदितपुराणाकर्णनाभ्‍यर्णकर्ण: ॥41॥<br><br>		स जयति गुणभद्र: सर्वयोगीन्‍द्रवन्‍द्य: <br>				सकलकविवराणामग्रिम: सूरिवन्‍द्य: ।<br>		जितमदनविलासो दिक्‍चलत्‍कीर्तिकेतु-<br>				र्दुरिततरूकुठार: सर्वभूपालवन्‍द्य: ॥42॥<br><br>		धर्म: कश्चिदिहास्ति नैतदुचितं वक्‍तुं पुराणं महत् <br>				श्रव्‍या: किन्‍तु कथास्त्रिषष्टिपुरूषाख्‍यानं चरित्रार्णव: ।<br>	      कोऽप्‍यस्मिन्‍कवितागुणोऽस्ति कवयोऽप्‍येतद्वचोब्‍जालय: <br>				कोऽसावत्र कवि: कवीन्‍द्रगुणभद्राचार्यवर्य: स्‍वयम् ॥43॥<br></div>
  </body>
</html>