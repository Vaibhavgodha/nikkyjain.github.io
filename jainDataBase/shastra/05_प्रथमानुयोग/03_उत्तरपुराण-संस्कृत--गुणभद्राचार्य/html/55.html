<!DOCTYPE html>
    <html>
    <head>
    	<meta charset="utf-8">
    	<meta name="viewport" content="width=device-width, initial-scale=1">
      <title>उत्तरपुराण-संस्कृत--गुणभद्राचार्य</title>
      <link rel="icon" type="image/png" href='../../../../../images/default/jainFlag-short.jpg'/>
      <link rel="stylesheet" href='../../../../../css/orgchart.css'>
      <link rel="stylesheet" href='../../../../../css/myJqueryMobile.css'>
      <link rel="stylesheet" href='../../../../../css/jsmind.css'>
      <link rel="stylesheet" href='../../../../../js/jquery-mobile/1.5-alpha/css/themes/default/jquery.mobile.css'>
      <script type="text/javascript" src='../../../../../js/jsmind.js'></script>
      <script type="text/javascript" src='../../../../../js/jquery.js'></script>
      <script type="text/javascript" src='../../../../../js/jquery-mobile/1.5-alpha/jquery.mobile.js'></script>
      <script type="text/javascript" src='../../../../../js/myFontSzCtrl.js'></script>
      <script type="text/javascript" src='myItem.js'></script>
      <style>
        body {
          background-color: #fcf5e8;
        }
        a {
          text-decoration: none !important;
        }
        .hdr {
          font-size: 5vw;
          color : darkred;
          font-weight:bold;
        }
        .index {
          color:blue;
          float:right;
        }
        hr {
          border: none;
          height: 3px;
          color: #333;
          background-color: #333;
          width:50%;
        }
        a, a:visited, a:hover, a:active {
          color: inherit;
        }
        $('select option:even').css({'color': 'red'})
        $('select option:odd').css({'color': 'blue'})
      </style>
    </head>
    <body oncopy="return false" onpaste="return false" oncut="return false">
    <div align=center><a href='../../../../../index.html' rel=external><img src='../../../../../images/jain-saint.jpg' width=8%></img></a></div><br>
    <a href='54.html' rel=external><img src='../../../../../images/common/prev.jpg' height=50 width=50/></a><a href='56.html' rel=external style='float: right'><img src='../../../../../images/common/next.jpg' height=50 width=50/></a>   <div class=gatha>पर्व - 55</div>
    <div class=arth><b><font color=darkmagenta>अन्वयार्थ : </font></b>﻿विधाय विपुले मार्गे विनेयांश्‍चामले स्‍वयम् । स्‍वयं च सुविधिर्योऽभूद् विधेयान्‍न: स तं विधिम् ॥1॥<br><br>पुष्‍करार्द्धेन्‍द्रदिग्‍भागे मन्‍दरप्राग्विदेहभाक् । सीतासरिदुदक्‍कूले विषय: पुष्‍कलावती ॥2॥<br>तत्राभूत्‍पुण्‍डरीकिण्‍यां महीपद्मो महीपति: । दोर्दण्‍डखण्डितारातिमण्‍डलश्‍चण्‍डविक्रम: ॥3॥<br>पुराणमपि सन्‍मार्गं स स्‍ववृत्‍त्याऽकरोन्नवम् । पाश्‍चात्‍यानां तु तद्वृत्‍त्‍या पुराण: सोऽभवत्‍पुन: ॥4॥<br><br>सम्‍पोष्‍य पालयामास गां स्‍वां सा च स्‍वयं मुदा । प्रस्‍नुता निजसारेण तं सदा समतर्पयत् ॥5॥<br><br>स्‍वानुरक्‍तान् जनान् सर्वान् स्‍वगुणै: स व्‍यधात् सुधी: । ते च तं प्रीणयन्ति स्‍म प्रत्‍यहं सर्वभावत: ॥6॥<br><br>शेषा: प्रकृतयस्‍तेन विहिता वद्धिंताश्‍च या: । स्‍वेन स्‍वेनोपकारेण ताश्‍चैनं वृद्धिमानयन् ॥7॥<br><br>अवर्द्धन्‍त गुणास्‍तस्मिन् सद्वृत्‍ते शास्‍त्रशालिनि । मुनिवल्‍लब्‍धसंस्‍कारा बभुश्‍च मणयो यथा ॥8॥<br><br>विभज्‍य राज्‍यलक्ष्‍मीं स्‍वां यथास्‍वं स्‍वसमाश्रितै: । स्‍वोऽन्‍वभूच्चिरमच्छिन्‍न्‍ां सन्‍त: साधारणश्रिय: ॥9॥<br><br>वदन्‍तीन्‍द्रयमस्‍थानं राजानं नीतिवेदिन: । कृतीन्‍द्रस्‍थान एवायं दण्‍ड्याभावात्‍प्रजागुणात् ॥10॥<br><br>रतिरच्छिन्‍नसन्‍ताना तस्‍य भोग्‍याश्‍च तादृशा: । तस्‍मात्‍स्‍वसुखविच्‍छेदं नावेदक्षीणपुण्‍यक: ॥11॥उसके सुखकी परम्‍परा निरन्‍तर बनी रहती थी और उसके ‘भोगोपभोगके योग्‍य पदार्थभी सदा <br>उपस्थित रहते थे अत: विशाल पुण्‍यका धारी वह राजा अपने सुख के विरहको कभी जानता ही नहीं <br><br><br>इति स्‍वपुण्‍यमाहात्‍म्‍यसम्‍पादितमहोत्‍सव: । स कदाचिन्‍महैश्‍वर्य श्रुत्‍वा स्‍ववनपालकात् ॥12॥<br>जिनं मनोहरोद्याने स्थितं भूतहिताह्वयम् । गत्‍वा विभूत्‍या भूतेशं त्रि: परीत्‍य कृतार्चन: ॥13॥<br>वन्दित्‍वा स्‍वोचितस्‍थाने स्थित्‍वा मुकुलितांजलि: । आकर्ण्‍य धर्ममुत्‍पन्‍नबोधिरेवमचिन्‍तयत् ॥14॥<br><br>आत्‍मायमात्‍मनात्‍मायमात्‍मन्‍याविष्‍कृतासुखम् । विधायानादिकालीनमिथ्‍यात्‍वोदयदूषित: ॥15॥<br>उन्‍मादीव मदीवान्‍धो वावेशी वाविचारक: । यद्यदात्‍माहितं मोहात्‍तत्‍तदेवाचरँश्चिरम् ॥16॥<br>भ्रमित्‍वा भवकान्‍तारे प्रभ्रष्‍टो निर्वृते: पथ: । इत्‍यतोऽनुभवाद्भीत्‍वा मुक्तिमार्गप्रपित्‍सया ॥17॥<br>सूनवे धनदाख्‍याय ‍वितीर्यै श्‍वर्यमात्‍मन: । प्राव्राजीद् बहुभि: सार्द्धं राजभिर्भवभीरूभि: ॥18॥<br><br>क्रमादेकादशांगाब्धिपारगो भावनापर: । बद्ध्‍वा तीर्थकरं नाम प्रान्‍ते स्‍वाराधनाविधि: ॥19॥<br><br>विंशत्‍यत्‍यब्‍ध्‍युपमात्तायु: सार्द्धहस्‍तत्रयोच्छ्रिति: । शुक्‍ललेश्‍य: श्‍वसन् मासैर्दशभिर्दशभिर्बली ॥20॥<br>स्‍मरन् सहस्‍त्रविंशल्‍या वत्‍सराणां तनुस्थितिम् । मानसोद्य: प्रवीचार: प्राप्‍तधूमप्रभावधि: ॥21॥<br>विक्रियाबलतेजोभि: स्‍वावधिक्षेत्रसम्मित: । उत्‍कृष्‍टाष्‍टगुणैश्‍वर्य: प्राणतेन्‍द्रोऽजनिष्‍ट स: ॥22॥<br><br>दीर्घं तत्र सुखं भुक्‍त्‍वा तस्मिन्‍नत्रागमिष्‍यति । द्वीपेऽस्मिन् भारते क्षेत्रे काकन्‍दीनगराधिप: ॥23॥<br>इक्ष्‍वाकु: काश्‍यपो वंशगोत्राभ्‍यां क्षत्रियाग्रिम: । सुग्रीवोऽस्‍य महादेवी जयरामेति रम्‍यभा: ॥24॥<br><br>सा देवैर्वसुधारादिपूजां प्राप्‍य परार्धिकाम् । फाल्‍गुने भूलनक्षत्रे तामसे नवमीदिने ॥25॥<br>प्रभाते षोडश स्‍वप्‍नान् दरनिद्राविलेक्षणा । विलोक्‍य तत्‍फलान्‍यात्‍मपतेर्ज्ञात्‍वा प्रमोदिनी ॥26॥<br><br>मार्गशीर्षे सिते पक्षे जैत्रयोगे तमुत्‍तमम् । प्रासूत प्रतिपद्याशु तदैत्‍येन्‍द्रा: सहामरै: ॥27॥<br>क्षीराभिषेकं भूषान्‍ते पुष्‍पदन्‍ताख्‍यमब्रुवन् । कुन्‍दपुष्‍पप्रभाभासि देहदीप्‍त्‍या विराजितम् ॥28॥<br><br>सागरोपमकोटीनां नवत्‍यामन्‍तरे गते । एष चन्‍द्रप्रभस्‍याभूत्‍तदभ्‍यन्‍तरजीवित: ॥29॥<br><br>पूर्वलक्षद्वयात्‍मायु: शतचापसमुच्छिूति: । लक्षार्द्धपूर्वकालेऽस्‍य कौमारमगमत् सुखम् ॥30॥<br><br>अथाप्‍य पूज्‍यं साम्राज्‍यमच्‍युतेन्‍द्रादिभिविंभु: । अन्‍वभूत्‍सुखमाश्र्लिष्‍टमिष्‍टै: शिष्‍टैरभिष्‍टुत: ॥31॥<br><br>कान्‍ताभि: करणै: सर्वैरमुष्‍मादपियत्‍सुखम् । ताभ्‍योऽनेन तयो: कस्‍य बहुत्‍वं कथ्‍यतां बुधै: ॥32॥      सब स्त्रियोंसे, इन्द्रियों से और इस राज्‍यसे जो भगवान् सुविधिनाथको सुख मिलता था और <br>भगवान् सुविधिनाथसे उन स्त्रियोंको जो सुख मिलता था उन दोनों में विद्वान् लोग किसको बड़ा अथवा <br><br><br>पुण्‍यवानस्‍त्‍वयं किन्‍तु मन्‍ये ता बहुपुण्‍यका: । या: समभ्‍यर्णनिर्वाणसुखमेनमरीरमन् ॥33॥<br><br>य: स्‍वर्गसारसौख्‍याब्धिमग्‍न: सन् भुवमागत: । तान्‍येव भोग्‍यवस्‍तूनि यानि तं चाभ्‍यलाषयन् ॥34॥<br><br>अनन्‍तशोऽहमिन्‍द्रत्‍वं प्राप्‍त तेनाप्‍यतृप्‍तवान् । सुखेनानेन चेदेष तृप्‍त: सौख्‍येष्विदं सुखम् ॥35॥<br><br>अष्‍टाविंशतिपूर्वांगयुतलक्षार्द्धपूर्वके । राज्‍यकाले गते प्रीत्‍या कुर्वतो दिग्विलोकनम् ॥36॥<br>आपतन्‍तीं विलोक्‍योल्‍कामस्‍यासीदीदृशी मति: । दीपिकेऽयं ममानादिमहामोहतमोऽपहा ॥37॥<br><br>इति तद्धेतुसम्‍भूतविमलावगमात्‍मक: । स्‍वयंबुद्धो विबुद्ध: सन् तत्‍त्मेवं विभावयन् ॥38॥<br>स्‍पष्‍टमद्य मया दृष्‍टं विश्‍वमेत‍द्विडम्‍बनम् । कर्मेन्‍द्रजालिकेनैवं विपर्यस्‍य प्रदर्शितम् ॥39॥<br><br>कामशोकभयोन्‍मादस्‍वप्‍नचौर्याद्युपद्रुता: । असत्‍सदिति पश्‍यन्ति पुरतो वा व्यवस्थितम् ॥40॥<br><br>न स्‍थास्‍नु न शुभं किंचिन्‍न सुखं मे न किंचन । ममाहमेव मत्‍तोऽन्‍यदन्‍यदेवाखिलं जगत् ॥41॥<br>अहमन्‍यदिति द्वाभ्‍यां शब्‍दाभ्‍यां सत्‍यमर्पितम् । तथापि कोऽप्‍ययं मोहादाग्रहो विग्रहादिषु ॥42॥<br><br>अहं मम शुभं नित्‍यं सुखमित्‍यतथात्‍मसु । अस्‍मादेव विपर्यासाद् भ्रान्‍तोऽहं भववारिधौ ॥43॥<br>जन्‍मदु:खजरामृत्‍युमहामकरभीकरे । इति साम्राज्‍यलक्ष्‍मीं स तितिक्षुरभवत्‍तदा ॥44॥<br><br>क्षिप्‍त्‍वा लौकान्तिकावाप्‍तपूजो राज्‍यभरं सुते । सुमतौ प्राप्‍तकल्‍याण: सुरेन्‍द्रै: परिवारित: ॥45॥<br><br>आरूह्य शिबिकां सूर्यप्रभाख्‍यां पुष्‍पके वने । मार्गशीर्षे सिते पक्षे प्रतिपद्यपराह्णके ॥46॥<br>दीक्षां षष्‍ठोपवासेन ससहस्‍त्रनृपोऽगृहीत् । मन:पर्ययसंज्ञानो द्वितीयेऽह्नि प्रविष्‍टवान् ॥47॥<br>चर्यां शैलपुरे पुष्‍पमित्रश्‍चामीकरच्‍छवि: । तत्र तं भोजयित्‍वाऽऽप पंचाश्‍चर्याणि पार्थिव: ॥48॥<br><br>एवं तपस्‍यतो याता: छाद्मस्‍थ्‍येन चतु:समा: । मूलर्क्षे कार्तिके शुद्धद्वितीयायां दिनक्षये ॥49॥<br>दिनद्वयोपवास: सन्‍नधस्‍तान्‍नागभूरूह: । दीक्षावने विधूताघ: प्राप्‍तानन्‍तचतुष्‍टय: ॥50॥<br><br>त्रतुविंधामराधीशविहितातर्क्‍यवैभव: । सुनिरूपितविश्‍वार्थदिव्‍यध्‍वनिविराजित: ॥51॥<br><br>विदर्भनाममुख्‍याष्‍टाशीतिसप्‍तर्द्धिसंयुत: । शून्‍यद्वयेन्द्रियैकोक्‍तश्रुतकेवलिनायक: ॥52॥<br>खद्वयेन्द्रियपंचेन्द्रियैकशिक्षकरक्षक: । शून्‍यद्वयाब्धिकर्मोक्‍तत्रिज्ञानधरसेवित: ॥53॥<br>शून्‍यत्रयमुनिप्रोक्‍तकेवलज्ञानलोचन: । खत्रयत्र्येकनिर्णीतविक्रियर्द्धिविवेष्टित: ॥54॥<br>शून्‍यद्वयेन्द्रियद्धर्युक्‍तमन:पर्ययबोधन: । शून्‍यद्वयर्तुषट्प्रोक्‍तवादिवन्द्याङ्घ्रिमंगल: ॥55॥<br>पिण्डितर्षिद्विलक्षेश: खचतुष्‍काष्‍टवह्निमान् । घोषार्याद्यार्यिकोपेतो द्विलक्षश्रावकान्वित: ॥56॥<br>श्राविकापंचलक्षार्च्‍य: संखयातीतमरूद्रण: । तिर्यक्सङ्ख्‍यातसम्‍पन्‍नो गणैरित्‍येभिरचिंत: ॥57॥<br>विह्णत्‍य विषयान् प्राप्‍य सम्‍मेदं रूद्धयोगक: । मासे भाद्रपदेऽष्‍टम्‍यां शुक्‍ले मूले पराह्नके ॥58॥<br>सहस्‍त्रमुनिभि: सार्द्ध मुक्तिं सुविधिराप्‍तवान् । निलिम्‍पा: परिनिर्वाणकल्‍याणान्‍ते दिवं ययु: ॥59॥<br><br>स्त्रग्‍धरा<br>		दुर्ग मार्ग परेषां सुगममभिगमात्‍स्‍वस्‍य शुद्धं ब्‍यधाद्य:<br>			प्राप्‍तुं स्‍वर्गापवर्गौ सुविधिमुपशमं चेतसा बिभ्रतां तम् ।<br>		भक्‍तानां मोक्षलक्ष्‍मीपतिमतिविकसत्‍पुष्‍पदन्‍तं भदन्‍तं<br>			भास्‍वन्‍तं दन्‍तकान्‍त्‍या प्रहसितवदनं पुष्‍पदन्‍तं ननाम: ॥60॥<br><br>वसन्‍ततिलका<br>		शान्‍तं वपु: श्रवणहारि वचश्‍चरित्रं<br>			सर्वोपकारि तव देव ततो भवन्‍तम् ।<br>		संसारमारवमहास्‍थलरूद्रसान्‍द्र-<br>			छायामहीरूहमिमे सुविधिं श्रयाम: ॥61॥<br><br>           योऽजायत क्षितिभृदत्र महादिपद्म:<br>			पश्‍चादभूद्दिवि चतुर्दशकल्‍पनाथ: ।<br>		प्रान्‍ते बभूव भरते सुविधिर्नृपेन्‍द्र –<br>			स्‍तीर्थेश्‍वर: स नवम: कुरूताच्छ्रियं व: ॥62॥<br></div>
  </body>
</html>