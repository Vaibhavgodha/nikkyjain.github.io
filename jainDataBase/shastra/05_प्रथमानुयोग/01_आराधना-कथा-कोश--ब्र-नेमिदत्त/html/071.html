<html>
  <head>
    <title>प्रथमानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='070.html'><img src='../../../../../images/common/prev.jpg' id=next height=50 width=50/></a>
      <a href='072.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#ब्र-नेमिदत्त>ब्र-नेमिदत्त</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>प्रथमानुयोग (आराधना-कथा-कोश--ब्र-नेमिदत्त)</h2>
      <br><div class=titleContainer align=center><font color=darkGreen>﻿धन्य मुनि की कथा</font></div>
    <h3 class=mainTitle align=center><font color=maroon> ﻿धन्य मुनि की कथा<br> </font></h3>
  <div class=bottomContainer id=bottomTxt73 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿धन्य मुनि की कथा<br></div>
    <div class=tikaTopContainer><b><br> टीका : 
    <span id=teeka0 class=gatha071 style="color: darkGreen;">&nbsp;&nbsp;ब्र-नेमिदत्त</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha071-teeka0><b><font color=darkGreen>ब्र-नेमिदत्त </font></b><br><br><font color=darkBlue><p>﻿सर्वोच्च धर्म का उपदेश करनेवाले श्री जिनेन्द्र भगवान् को नमस्कार कर धन्य नाम के मुनि की कथा लिखी जाती है, जो पढ़ने या सुनने से सुख प्रदान करने वाली है।</p><br><p>	जम्बूद्वीप के पूर्व की ओर बसे हुए विदेहक्षेत्र की प्रसिद्ध राजधानी वीतशोकपुर का राजा अशोक बड़ा ही लोभी राजा हो चुका है। जब फसल काट कर खेतों पर खले किए जाते थे तब वह बेचारे बैलों का मुँह बँधवा दिया करता और रसोर्इघर में रसोर्इ बनाने वाली स्त्रियों के स्तन बँधवाकर उनके बच्चे को दूध न पीने देता था । सच है, लोभी मनुष्य कौन सा पाप नहीं करते हैं ।</p><br><p>	एक दिन अशोक के मुँह में कोर्इ बीमारी हो गर्इ । जिससे उसका सारा मुँह आ गया । सिर में भी हजारों फोड़े-फुन्सी हो गए । उससे उसे बड़ा कष्ट होने लगा । उसने उस रोग की औषधि बनवार्इ । वह उसे धोने को ही था कि इतने में अपने चरणों से पृथ्वी को पवित्र करते हुए एक मुनि आहार के लिए इसी ओर आ निकले । भाग्य से ये मुनि भी राजा की तरह इसी महारोग से पीड़ित हो रहे थे । इन तपस्वी मुनि की यह कष्टमय दशा देखकर राजा ने सोचा कि जिस रोग से मैं कष्ट पा रहा हूँ, जान पड़ता है उसी रोग से ये तपोनिधि भी दु:खी हैं । यह सोचकर या दया से प्रेरित होकर राजा जिस दवा को स्वयं पीने वाला था, उसे उसने मुनिराज को पिला दिया और साथ ही उन्हें पथ्य भी दिया । दवा ने बहुत लाभ किया । बारह वर्ष का यह मुनि का महारोग थोड़े ही समय में मिट गया, मुनि भले चंगे हो गए ।</p><br><p>	अशोक जब मरा तो इस पुण्य के फल से वह अमलकण्ठपुर के राजा निष्ठसेन की रानी नन्दमती के धन्य नाम का सुन्दर गुणवान् पुत्र हुआ । धन्य को एक दिन श्रीनेमिनाथ भगवान् के पास धर्म का उपदेश सुनने का मौका मिला । वह भगवान् के द्वारा अपनी उमर बहुत थोड़ी जानकर उसी समय सब माया ममता छोड़ मुनि बन गया । एक दिन वह शहर में भिक्षा के लिए गया, पर पूर्वजन्म के पापकर्म के उदय से उसे भिक्षा न मिली । वह वैसे ही तपोवन में लौट आया । यहाँ से विहार कर वह तपस्या करता तथा धर्मोंपदेश देता हुआ सौरीपुर आकर यमुना के किनारे आतापन योग द्वारा ध्यान करने लगा । इसी ओर यहाँ का राजा शिकार के लिये आया हुआ था, पर आज उसे शिकार न मिला । वह वापिस अपने महल को जा रहा था कि इसी समय इसकी नजर मुनि पर पड़ी । इसने समझ लिया कि बस, शिकार न मिलने का कारण इस नंगे का दिख पड़ना है, इसी ने यह अपशकुन किया है । यह धारणा कर इस पापी राजा ने मुनि को बाणों से खूब बेध दिया । मुनि ने तब शुक्लध्यान की शक्ति से कर्मों का नाश कर सिद्धगति प्राप्त की । सच है, महापुरूषों की धीरता बड़ी ही चकित करनेवाली होती है । जिससे महान्कष्ट के समय में भी मोक्ष की प्राप्ति हो जाती है ।</p><br><p>	वे धन्यमुनि रोग, शोक, चिन्ता आदि दोषों को नष्ट कर मुझे शाश्वत कभी नाश न होने वाला सुख दें, जो भव्यजनों का भय मिटाने वाला है, संसार समुद्र से पार करनेवाला है, देवों द्वारा पूजा किये जाते हैं, मोक्ष महिला के स्वामी हैं, ज्ञान के समुद्र हैं और चरित्र-चूड़ामणि हैं ।</p></font></td>
      </tbody></table></div>
</body>
</html>
