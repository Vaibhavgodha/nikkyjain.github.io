<html>
  <head>
    <title>प्रथमानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body oncopy="return false" onpaste="return false" oncut="return false">
    <script src="../../../../../js/myRockingRolling.js" type="text/javascript"></script>
      <a href='086.html'><img src='../../../../../images/common/prev.jpg' id=next height=50 width=50/></a>
      <a href='088.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#ब्र-नेमिदत्त>ब्र-नेमिदत्त</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>प्रथमानुयोग (आराधना-कथा-कोष--ब्र-नेमिदत्त)</h2>
      <br><div class=titleContainer align=center><font color=darkGreen>﻿कालाध्ययन की कथा</font></div>
    <h3 class=mainTitle align=center><font color=maroon> ﻿कालाध्ययन की कथा<br> </font></h3>
  <div class=bottomContainer id=bottomTxt89 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿कालाध्ययन की कथा<br></div>
    <div class=tikaTopContainer><b><br> टीका : 
    <span id=teeka0 class=gatha087 style="color: darkGreen;">&nbsp;&nbsp;ब्र-नेमिदत्त</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha087-teeka0><b><font color=darkGreen>ब्र-नेमिदत्त </font></b><br><br><font color=darkBlue><p>﻿जिनका ज्ञान सबसे श्रेष्ठ है और संसारसमुद्र पार करनेवाला है, उन जिनेन्द्र भगवान् को नमस्कार कर उचित काल में शास्त्राध्ययन कर जिसने फल प्राप्त किया उसकी कथा लिखी जाती है ।</p><br><p>	जैनतत्व के विद्वान वीरभद्र मुनि एक दिन सारी रात शास्त्राभ्यास करते रहे । उन्हें इस हालत में देखकर श्रुतदेवी एक अहीरनीका वेश लेकर उनके पास आर्इ । इसलिये कि मुनिको इस बात का ज्ञान हो जाय कि यह समय शास्त्रों के पढ़ने पढ़ाने का नहीं है । देवी अपने सिर पर छाछकी मटकी रखकर और यह कहती हुर्इ, कि लो, मेरे पास बहुत ही मीठी छाछ है, मुनिके चारों ओर घूमने लगी । मुनिने तब उसकी ओर देखकर कहा-अरी, तू बड़ी बेसमझ जान पड़ती है, कहीं पगली तो नहीं हो गर्इ है । बतला तो ऐसे एकान्त स्थान में और सो भी रात में कौन तेरी छाछ खरी-देगा ? उत्तर में देवी ने कहा-महाराज क्षमा कीजिये । मै तो पगली नहीं हूँ; किन्तु मुझे आप ही पागल देख पड़ते है । नहीं तो ऐसे असमय में, जिसमें पठन-पाठन की मना है, आप क्यों शास्त्राभ्यास करते ? देवी का उत्तर सुनकर मुनिजी की आँखें खुली । उन्होंने आकाशकी ओर नजर उठाकर देखा तो उन्हें तारे चमकते हुए देख पड़े । उन्हें मालूम हुआ कि अभी बहुत रात है । तब वे पढ़ना छोड़कर सो गये ।</p><br><p>	सबेरा होने पर वे अपने गुरू महाराज के पास गये और अपनी इस क्रिया की आलोचना कर उनसे उन्होंने प्रायश्चित लिया । अबसे वे शास्त्राभ्यासका जो काल है उसी में पठन-पाठन करने लगे । उन्हें अपनी गलती का सुधार किये देखकर देवी उनसे बहुत खुश हुर्इ । बड़ी भक्ति से उसने उनकी पूजा की । सच है, गुणवानों की सभी पूजा करते हैं ।</p><br><p>	इस प्रकार दर्शन, ज्ञान और चारित्रका यथार्थ पालन कर वीरभद्र मुनिराज अन्त समय में धर्म-ध्यान से मृत्यु लाभ कर स्वर्गधाम सिधारे ।</p><br><p>	भव्यजनों को भी उचित है कि वे जिन भगवान् के उपदेश किए, संसार को अपनी महत्तासे मुग्ध करने वाले, स्वर्ग या मोक्ष सर्वोच्च सम्पदाको देनेवाले, दु:ख, शोक, कलंक आदि आत्मा पर लगे हुए कीचड़- को धो-देनेवाले, संसार के पदार्थों का ज्ञान कराने में दीये की तरह काम देनेवाले और सब प्रकार के सांसारिक सुख के आनुषंगिक कारण ऐसे पवित्र ज्ञान को भक्ति से प्राप्त कर मोक्ष का अविनाशी सुख लाभ करें ।</p></font></td>
      </tbody></table></div>
</body>
</html>
