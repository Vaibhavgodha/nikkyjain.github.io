<html>
  <head>
    <title>चरणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='070.html'><img src='../../../../../images/common/prev.jpg' id=next height=50 width=50/></a>
      <a href='072.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-जयचंदजी-छाबडा>पं-जयचंदजी-छाबडा</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>चरणानुयोग (वारासाणुवेक्खा--स्वामि-कार्तिकेय)</h2>
    <h3 class=mainTitle align=center><font color=maroon> ﻿परिणमदि सण्णि-जीवो विविह-कसाएहिं ठिदि-णिमित्तेहिं<br>अणुभाग-णिमित्तेहि य वट्टंतो भाव-संसारे ॥७१॥<br> </font></h3>
  <div class=bottomContainer id=bottomTxt69 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[भावसंसारे वट्टन्‍तो]</b> भावसंसार में वर्तता हुआ जीव <b>[ट्ठिदिणिमित्तेहिं]</b> अनेक प्रकार कर्म की स्थिति-बन्‍ध को कारण <b>[य अणुभागणिमित्तेहिं]</b> और अनुभाग-बन्‍ध को कारण <b>[विविहकसाएहिं]</b> अनेक प्रकार के कषायों से <b>[सण्णिजीवो]</b> सैनी-पंचेन्द्रिय जीव <b>[परिणमदि]</b> परिणमता है ।<br></div>
    <div class=tikaTopContainer><b><br> टीका : 
    <span id=teeka0 class=gatha071 style="color: darkGreen;">&nbsp;&nbsp;पं-जयचंदजी-छाबडा</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha071-teeka0><b><font color=darkGreen>पं-जयचंदजी-छाबडा </font></b><br><br><font color=darkBlue><p>﻿कर्म की एक स्थिति-बन्‍ध को कारण कषायों के स्‍थान असंख्‍यात लोक-प्रमाण हैं, उसमें एक स्थिति-बन्‍ध-स्‍थान में अनुभाग-बन्‍ध को कारण कषायों के स्‍थान असंख्‍यात लोक-प्रमाण हैं । जो योग्‍य स्‍थान हैं वे जगत्श्रेणी के असख्‍यातवें भाग हैं । यह जीव उनका परिवर्त्तन करता है । सो किस तरह ? </p><br><p>कोई सैनी मिथ्‍यादृष्‍टी पर्याप्‍तक जीव स्‍वयोग्‍य सर्व जघन्‍य ज्ञानावरण प्रकृति की स्थिति अन्‍त:कोटाकोटी सागर प्रमाण बाँधता है । उसके कषायों के स्‍थान असंख्‍यात लोक-मात्र हैं । उसमें सब जघन्‍य-स्‍थान एकरूप परिणमते हैं, उसमें उस एक स्‍थान में अनुभाग-बन्‍ध के कारण ऐसे असंख्‍यात लोक-प्रमाण हैं । उनमें से एक सर्व-जघन्‍य रूप परिणमता है, वहाँ उस योग्‍य सर्व-जघन्‍य ही योगस्‍थान-रूप परिणमते हैं, तग जगत्श्रेणी के असंख्‍यातवें भाग योग-स्‍थान अनुक्रम से पूर्ण करता है । बीच में अन्‍य योग-स्‍थानरूप परिणमता है वह गिनती में नहीं है । इस तरह योग-स्‍थान पूर्ण होने पर अनुभाग का स्‍थान दूसरा रूप परिणमता है, वहाँ भी वैसे ही योग-स्‍थान सब पूर्ण करता है । तीसरा अनुभाग-स्‍थान होता है वहाँ भी उतने ही योग-स्‍थान भोगे । इस तरह असंख्‍यात लोक-प्रमाण अनुभाग-स्‍थान अनुक्रम से पूर्ण करे तब दूसरा कषाय-स्‍थान लेना चाहिए । वहाँ भी वैसे ही क्रम से असंख्‍यात लोक-प्रमाण अनुभाग-स्‍थान तथा जगत्श्रेणी के असंख्‍यातवें भाग योग-स्‍थान पूर्वोक्त क्रम से भोगे तब ही तीसरा कषाय-स्‍थान लेना चाहिए । इस तरह से ही चतुर्थादि असंख्‍यात लोक-प्रमाण कषाय-स्‍थान पूर्वोक्त क्रम से पूर्ण करे, तब एक समय अधिक जघन्‍य-स्थिति स्‍थान लेना चाहिए, उसमें भी कषाय-स्‍थान अनुभाग-स्‍थान योग-स्‍थान पूर्वोक्त क्रम से भोगे । इस तरह दो समय अधिक जघन्‍य-स्थिति से लगाकर तीस कोड़ाकोड़ी सागर पर्यन्‍त ज्ञानावरण कर्म की स्थिति पूर्ण करे । इस तरह से ही सब मूल-प्रकृति तथा उत्तर कर्म-प्रकृतियों का क्रम जानना चाहिए । इस तरह परिणमन करते हुए अनन्‍तकाल व्‍यतीत हो जाता है, उस सबको इ‍कट्ठा करने पर एक भाव-परिवर्त्तन होता है । इस तरह के अनन्‍त परावर्त्तन यह जीव भोगता आया है । </p><br><p>अब पंच-परावर्त्तन के कथन का संकोच करते हैं - </p></font></td>
      </tbody></table></div>
</body>
</html>
