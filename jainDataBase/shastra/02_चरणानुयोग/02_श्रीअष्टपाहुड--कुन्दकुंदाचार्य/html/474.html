<html>
  <head>
    <title>चरणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='473.html'><img src='../../../../../images/common/prev.jpg' id=next height=50 width=50/></a>
      <a href='475.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-जचंदजी-छाबडा>पं-जचंदजी-छाबडा</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>चरणानुयोग (श्रीअष्टपाहुड--कुन्दकुंदाचार्य)</h2>
      <br><div class=titleContainer align=center><font color=darkGreen>﻿कोई विषयों से विरक्त न हुआ और ‘मार्ग’ विषयों से विरक्त होनेरूप ही कहता है उसको मार्ग की प्राप्ति होती भी है</font></div>
    <h3 class=mainTitle align=center><font color=maroon> ﻿विसएसु मोहिदाणं कहियं मग्गं पि इट्ठदरिसीणं<br>उम्मग्गं दरिसीणं णाणं पि णिरत्थयं तेसिं ॥१३॥<br> </font></h3>
  <div class=bottomContainer id=bottomTxt454 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो पुरुष <b>[इट्ठदरिसीणं]</b> इष्ट मार्ग को दिखानेवाले ज्ञानी है और <b>[विसएसु]</b> विषयों से <b>[मोहिदाणं]</b> विमोहित हैं तो भी उनको <b>[मग्गंपि]</b> मार्ग की प्राप्ति <b>[कहियं]</b> कही है, परन्तु जो <b>[उम्मग्गं]</b> उन्मार्ग को <b>[दरिसीणं]</b> दिखानेवाले हैं <b>[तेसिं]</b> उनको तो <b>[णाणं]</b> ज्ञान की प्राप्ति भी <b>[णिरत्थयं]</b> निरर्थक है ।<br></div>
    <div class=tikaTopContainer><b><br> टीका : 
    <span id=teeka0 class=gatha474 style="color: darkGreen;">&nbsp;&nbsp;पं-जचंदजी-छाबडा</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha474-teeka0><b><font color=darkGreen>पं-जचंदजी-छाबडा </font></b><br><br><font color=darkBlue><div class=teekaPadya align=center>विषयेषु मोहितानां कथितो मार्गोऽपि इष्टदर्शिनां<br>उन्मार्गं दर्शिनां ज्ञानमपि निरर्थकं तेषाम्‌ ॥१३॥</div><br><p>पहिले कहा था कि ज्ञान और शील के विरोध नहीं है और यह विशेष है कि ज्ञान हो और विषयासक्त होकर ज्ञान बिगड़े तब शील नहीं है । अब यहाँ इसप्रकार कहा है कि ज्ञान प्राप्त करके कदाचित्‌ चारित्रमोह के उदय से (<font color=DarkSlateGray>उदयवश</font>) विषय न छूटे वहाँ तक तो उनमें विमोहित रहे और मार्ग की प्ररूपणा विषयों के त्यागरूप ही करे उसको तो मार्ग की प्राप्ति होती भी है, परन्तु जो मार्ग ही को कुमार्गरूप प्ररूपण करे विषय-सेवन को सुमार्ग बतावे तो उसकी तो ज्ञान-प्राप्ति भी निरर्थक ही है, ज्ञान प्राप्त करके भी मिथ्यामार्ग प्ररूपे उसके ज्ञान कैसा ? वह ज्ञान मिथ्याज्ञान है ।</p><br><p>यहाँ यह आशय सूचित होता है कि सम्यक्त्वसहित अविरत सम्यग्दृष्टि तो अच्छा है, क्योंकि सम्यग्दृष्टि कुमार्ग की प्ररूपणा नहीं करता है, अपने को (<font color=DarkSlateGray>चारित्रदोष से</font>) चारित्रमोह का उदय प्रबल हो तबतक विषय नहीं छूटते हैं इसलिए अविरत है परन्तु जो सम्यग्दृष्टि नहीं है और ज्ञान भी बड़ा हो, कुछ आचरण भी करे, विषय भी छोड़े और कुमार्ग का प्ररूपण करे तो वह अच्छा नहीं है, उसका ज्ञान और विषय छोड़ना निरर्थक है, इसप्रकार जानना चाहिए ॥१३॥</p></font></td>
      </tbody></table></div>
</body>
</html>
