<html>
  <head>
    <title>चरणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='374.html'><img src='../../../../../images/common/prev.jpg' id=next height=50 width=50/></a>
      <a href='376.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-जचंदजी-छाबडा>पं-जचंदजी-छाबडा</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>चरणानुयोग (श्रीअष्टपाहुड--कुन्दकुंदाचार्य)</h2>
      <br><div class=titleContainer align=center><font color=darkGreen>﻿आगे सम्यक्चारित्र का स्वरूप कहते हैं :-</font></div>
    <h3 class=mainTitle align=center><font color=maroon> ﻿जं जाणिऊण जोई परिहारं कुणइ पुण्णपावाणं<br>तं चारित्तं भणियं अवियप्पं कम्मरहिएहिं ॥४२॥<br> </font></h3>
  <div class=bottomContainer id=bottomTxt364 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[जं जाणिऊण]</b> उस पूर्वोक्त (<font color=DarkSlateGray>जीवाजीव के भेदरूप सत्यार्थ सम्यग्ज्ञान</font>) को जानकर <b>[जोई]</b> योगी (<font color=DarkSlateGray>मुनि</font>) का <b>[पुण्णपावाणं]</b> पुण्य तथा पाप का <b>[परिहारं]</b> परिहार <b>[कुणइ]</b> करना, <b>[तं]</b> वह <b>[चारित्तं]</b> चारित्र <b>[भणियं]</b> होता है, ऐसा <b>[कम्मरहिएहिं]</b> कर्म से रहित (<font color=DarkSlateGray>सर्वज्ञदेव</font>) ने <b>[अवियप्पं]</b> कहा है ।<br></div>
    <div class=tikaTopContainer><b><br> टीका : 
    <span id=teeka0 class=gatha375 style="color: darkGreen;">&nbsp;&nbsp;पं-जचंदजी-छाबडा</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha375-teeka0><b><font color=darkGreen>पं-जचंदजी-छाबडा </font></b><br><br><font color=darkBlue><div class=teekaPadya align=center>यत् ज्ञात्वा योगी परिहारं करोति पुण्यपापानाम्<br>तत् चारित्रं भणितं अविकल्पं कर्मरहितैः ॥४२॥</div><br><p>चारित्र निश्चय-व्यवहार के भेद से दो भेदरूप है, महाव्रत--समिति--गुप्ति के भेद से कहा है, वह व्यवहार है । इसमें प्रवृत्ति-रूप क्रिया शुभ-कर्मरूप बंध करती है और इन क्रियाओं में जितने अंश निवृत्ति है । (<font color=DarkSlateGray>अर्थात् उसीसमय स्वाश्रयरूप आंशिक निश्चय--वीतराग भाव है</font>) उसका फल बंध नहीं है, उसका फल कर्म की एकदेश निर्जरा है । सब कर्मों से रहित अपने आत्म-स्वरूप में लीन होना वह निश्चय-चारित्र है, इसका फल कर्म का नाश ही है, वह पुण्य-पाप के परिहाररूप निर्विकल्प है । पाप का तो त्याग मुनि के है ही और पुण्य का त्याग इस प्रकार है -- शुभ-क्रिया का फल पुण्य-कर्म का बंध है उसकी वांछा नहीं है, बंध के नाश का उपाय निर्विकल्प निश्चय-चारित्र का प्रधान उद्यम है । इस प्रकार यहाँ निर्विकल्प अर्थात् पुण्य-पाप से रहित ऐसा निश्चय-चारित्र कहा है । चौदहवें गुणस्थान के अंत समय में पूर्ण चारित्र होता है, उससे ही मोक्ष होता है ऐसा सिद्धांत है ॥४२॥</p></font></td>
      </tbody></table></div>
</body>
</html>
