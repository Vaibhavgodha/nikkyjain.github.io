<html>
  <head>
    <title>चरणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='145-148.html'><img src='../../../../../images/common/prev.jpg' id=next height=50 width=50/></a>
      <a href='148-149-150.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-जचंदजी-छाबडा>पं-जचंदजी-छाबडा</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>चरणानुयोग (श्रीअष्टपाहुड--कुन्दकुंदाचार्य)</h2>
    <h3 class=mainTitle align=center><font color=maroon> ﻿मयरायदोसरहिओ कसायमलवज्जिओ य सुविशुद्धो<br>चित्तपरिणामरहिदो केवलभावे मुणेयव्वो ॥४०॥<br>सम्मद्दंसणि पस्सदि जाणदि णाणेण दव्वपज्जया<br>सम्मत्तगुणविशुद्धो भावो अरहस्स णायव्वो ॥४१॥<br> </font></h3>
  <div class=bottomContainer id=bottomTxt143 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अरिहन्त भगवान भाव निक्षेप की अपेक्षा -- <b>[मय]</b> मद (<font color=DarkSlateGray>ज्ञानादि ८</font>), <b>[राय]</b> राग (<font color=DarkSlateGray>ममता रूप परिणामों</font>), <b>[दोस]</b> दोष (<font color=DarkSlateGray>क्षुधादि १८</font>) <b>[रहिओ]</b> रहित, <b>[कसायमल]</b> कषाय (<font color=DarkSlateGray>क्रोध, मान, माया, लोभ</font>), नोकषाय (<font color=DarkSlateGray>हास्य, रति, अरती, शोक, भय, जुगुप्सा, त्रिवेद -- ९</font>) <b>[वज्जिओ]</b> रहित, <b>[सुविसुद्धो]</b> अत्यंतविशुद्ध, <b>[चित्तपरिणाम]</b> मन के  व्यापार <b>[रहियो]</b> रहित <b>[य]</b> और <b>[केवलभावे]</b> केवल ज्ञानादि (<font color=DarkSlateGray>क्षायिक</font>) भावों से <b>[मुणेयव्वो]</b> युक्त जानने चाहिए ।<br><b>[सम्मद्दंसणि]</b> सम्यग्दर्शन से तो अपने को तथा सबको सत्तमात्र <b>[पस्सइ]</b> देखते हैं, इसप्रकार जिनको केवलदर्शन है, <b>[गाणेण]</b> ज्ञान से सब <b>[दव्वपज्जाया]</b> द्रव्य-पर्यायों को <b>[जाणदि]</b> जानते हैं, जिनको <b>[सम्मत]</b> सम्यक्त्व <b>[गुणविसुद्धो]</b> गुण से विशुद्ध क्षायिक सम्यक्त्व पाया जाता है, इसप्रकार <b>[अरहस्स]</b> अरहंत को <b>[भावो]</b> भाव-निक्षेप से <b>[णायव्वो]</b> जानना चाहिए ।<br></div>
    <div class=tikaTopContainer><b><br> टीका : 
    <span id=teeka0 class=gatha146-147 style="color: darkGreen;">&nbsp;&nbsp;पं-जचंदजी-छाबडा</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha146-147-teeka0><b><font color=darkGreen>पं-जचंदजी-छाबडा </font></b><br><br><font color=darkBlue><div class=teekaPadya align=center>मदरागदोषरहित: कषायमलवर्जित: च सुविशुद्ध:<br>चित्तपरिणामरहित: केवलभावे ज्ञातव्य: ॥४०॥<br>सम्यग्दर्शनेन पश्यति ज्ञानाति ज्ञानेन द्रव्यपर्यायान्‌<br>सम्यक्त्वगुणविशुद्ध: भाव: अर्हत: ज्ञातव्य: ॥४१॥<br>(<font color=DarkSlateGray>हिंदी</font>)<br>राग-द्वेष विकार वर्जित विकल्पों से पार हैं<br>कषायमल से रहित केवलज्ञान से परिपूर्ण हैं ॥४०॥</div><br><p>इसप्रकार अरहंत का निरूपण चौदह गाथाओं में किया । प्रथम गाथा में नाम, स्थापना, द्रव्य, भाव, गुण, पर्याय सहित च्यवन, आगति, संपत्ति ये भाव अरहंत को बतलाते हैं । इसका व्याख्यान नामादि कथन मंत सर्व ही आ गया, उसका संक्षेप भावार्थ लिखते हैं -</p><br><p>गर्भकल्याणक - प्रथम गर्भकल्याणक होता है, गर्भ में आने के छह महीने पहिले इन्द्र का भेजा हुआ कुबेर, जिस राजा की रानी के गर्भ में तीर्थंकर आयेंगे, उसके नगर की शोभा करता है, रत्नमयी सुवर्णमयी मन्दिर बनाता है, नगर के कोट, खाई, दरवाजे, सुन्दर वन, उपवन की रचना करता है, सुन्दर भेषवाले नर-नारी नगर में बसाता है, नित्य राजमन्दिर पर रत्नों की वर्षा होती रहती है, तीर्थंकर का जीव जब माता के गर्भ में आता है, तब माता को सोलह स्वप्न आते हैं, रुचकवरद्वीप में रहनेवाली देवांगनायें माता की नित्य सेवा करती हैं, ऐसे नौ महीने पूरे होने पर प्रभु का तीन ज्ञान और दस अतिशय सहित जन्म होता है, तब तीन लोक में आनंदमय क्षोभ होता है, देवों के बिना बजाए बाजे बजते हैं, इन्द्र का आसन कंपायमान होता है, तब इन्द्र प्रभु का जन्म हुआ जानकर स्वर्ग से ऐरावत हाथी पर चढ़कर आता है, सर्व चार प्रकार के देव-देवी एकत्र होकर आते हैं, शची (<font color=DarkSlateGray>इन्द्राणी</font>) माता के पास जाकर गुप्तरूप से प्रभु को ले आती हैं, इन्द्र हर्षित होकर हजार नेत्रों से देखता है ।</p><br><p>फिर सौधर्म इन्द्र, बालक शरीरी भगवान को अपनी गोद में लेकर ऐरावत हाथी पर चढ़कर मेरुपर्वत पर जाता है, ईशान इन्द्र छत्र धारण करता है, सनत्कुमार, महेन्द्र इन्द्र चंवर ढोरते हैं, मेरु के पांडुकवन की पांडुकशिला पर सिंहासन के ऊपर प्रभु को विराजमान करते हैं, सब देव क्षीरसमुद्र में एक हजार आठ कलशों में जल लाकर देव-देवांगना गीत नृत्य वादित्र द्वारा बड़े उत्साह सहित प्रभु के मस्तक पर कलश ढारकर जन्मकल्याणक का अभिषेक करते हैं, पीछे शृंगार, वस्त्र, आभूषण पहिनाकर माता के मंदिर में लाकर माता को सौंप देते हैं, इन्द्रादिक देव अपने-अपने स्थान पर चले जाते हैं, कुबेर सेवा के लिए रहता है ।</p><br><p>तदनन्तर कुमार अवस्था तथा राज्य अवस्था भोगते हैं । उसमें मनोवांछित भोग भोगकर फिर कुछ वैराग्य का कारण पाकर संसार-देह-भोगों से विरक्त हो जाते हैं । तब लौकान्तिक देव आकर, वैराग्य को बढ़ानेवाली प्रभु की स्तुति करते हैं, फिर इन्द्र आकर ‘तपकल्याणक’ करता है । पालकी में बैठाकर बड़े उत्सव से वन में ले जाता है, वहाँ प्रभु पवित्र शिला पर बैठकर पंचमुष्टि से लोचकर पंच महाव्रत अंगीकार करते हैं, समस्त परिग्रह का त्याग कर दिगम्बररूप धारण कर ध्यान करते हैं, उसीसमय मन:पर्ययज्ञान उत्पन्न हो जाता है । फिर कुछ समय व्यतीत होने पर तप के बल से घातिकर्म की प्रकृति ४७, अघाति कर्मप्रकृति १६, इसप्रकार त्रेसठ प्रकृति का सत्त में से नाशकर केवलज्ञान उत्पन्न कर अनन्तचतुष्टयरूप होकर क्षुधादिक अठारह दोषों से रहित अरहंत होते हैं ।</p><br><p>फिर इन्द्र आकर समवसरण की रचना करता है सो आगमोक्त अनेक शोभासहित मणिसुवर्णमयी कोट, खाई, वेदी चारों दिशाओं में चार दरवाजे, मानस्तंभ, नाटय्यशाला, वन आदि अनेक रचना करता है । उसके बीच सभामण्डप में बारह सभा, उनमें मुनि, आर्यिका, श्रावक, श्राविका, देव, देवी, तिर्यंच बैठते हैं । प्रभु के अनेक अतिशय प्रकट होते हैं । सभामंडप के बीच तीन पीठ पर गंधकुटी के बीच सिंहासन पर कमल के ऊपर अंतरीक्ष प्रभु विराजते हैं और आठ प्रातिहार्य युक्त होते हैं । वाणी खिरती है, उसको सुनकर गणधर द्वादशांग शास्त्र रचते हैं । ऐसे केवलज्ञानकल्याणक का उत्सव इन्द्र करता है । फिर प्रभु विहार करते हैं । उनका बड़ा उत्सव देव करते हैं । कुछ समय बाद आयु के दिन थोड़े रहने पर योगनिरोध कर अघातिकर्म का नाशकर मुक्ति पधारते हैं, तत्पश्चात्‌ शरीर का अग्नि संस्कार कर इन्द्र उत्सवसहित 'निर्वाण कल्याणक' महोत्सव करता है । इसप्रकार तीर्थंकर पंचकल्याणक की पूजा प्राप्त कर, अरहंत होकर निर्वाण को प्राप्त होते हैं - ऐसा जानना ॥४१॥</p></font></td>
      </tbody></table></div>
</body>
</html>
