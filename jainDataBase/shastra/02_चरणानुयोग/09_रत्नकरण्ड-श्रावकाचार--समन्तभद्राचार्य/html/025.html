<html>
  <head>
    <title>चरणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='024.html'><img src='../../../../../images/common/prev.jpg' id=next height=50 width=50/></a>
      <a href='026.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#प्रभाचन्द्राचार्य>प्रभाचन्द्राचार्य</td>
      <td class=example data-dropdown=#आर्यिका-आदिमति>आर्यिका-आदिमति</td>
      <td class=example data-dropdown=#पं-सदासुखदास>पं-सदासुखदास</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>चरणानुयोग (रत्नकरण्ड-श्रावकाचार--समन्तभद्राचार्य)</h2>
      <br><div class=titleContainer align=center><font color=darkGreen>﻿अब स्मय / गर्व क्या है और वह कितने प्रकार का है ? यह कहते हैं -</font></div>
    <h3 class=mainTitle align=center><font color=maroon> ﻿ज्ञानं पूजां कुलं जातिं, बलमृद्धिं तपो वपु:<br>अष्टावाश्रित्य मानित्वं, स्मयमाहुर्गतस्मया: ॥२५॥<br> </font></h3>
  <div class=bottomContainer id=bottomTxt27 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अपने <b>[ज्ञानं]</b> ज्ञान, <b>[पूजां]</b> पूजा, <b>[कुलं]</b> कुल, <b>[जातिं]</b> जाति, <b>[बलाम्]</b> बल, <b>[ऋद्धिम्]</b> वैभव, <b>[तप]</b> तप <b>[च]</b> और <b>[वपु:]</b> रूप इन <b>[अष्टौ]</b> आठों का <b>[आश्रित्य]</b> आश्रय लेकर <b>[मानित्वम्]</b> गर्वित होने को <b>[गत्स्मया:]</b> गर्व से रहित गणधर आदिक <b>[स्मयम्]</b> गर्व / मद <b>[आहू:]</b> कहते हैं ॥२५॥<br></div>
    <div class=tikaTopContainer><b><br> टीका : 
    <span id=teeka0 class=gatha025 style="color: darkGreen;">&nbsp;&nbsp;प्रभाचन्द्राचार्य</span>
    <span id=teeka1 class=gatha025 style="color: darkGreen;">&nbsp;&nbsp;आर्यिका-आदिमति</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha025-teeka0><b><font color=darkGreen>प्रभाचन्द्राचार्य </font></b><br><br><font color=darkBlue><p>﻿क: पुनरयं स्मय: कतिप्रकारश्चेत्याह-</p><br><p><b>आहु</b> ब्रुवन्ति । कम् ? <b>स्मयम्</b> । के ते ? <b>गतस्मया:</b> नष्टमदा: जिना: । किं तत् ? <b>मानित्वं</b> गर्वित्वम् । किं कृत्वा ? अष्टावाश्रित्य । तथा हि ज्ञानमाश्रित्य ज्ञानमदो भवति एवं पूजां कुलं जातिं बलम् ऋद्धिमैश्वर्यं तपो वपु: शरीरसौन्दर्यमाश्रित्य पूजादिमदो भवति । ननु शिल्पमदस्य नवमस्य प्रसक्तेरष्टाविति सङ्‍ख्यानुपपन्ना इत्यप्ययुक्तं तस्य ज्ञाने एवान्तर्भावात् ॥२५॥</p></font></td>
    <td id=gatha025-teeka1><b><font color=darkGreen>आर्यिका-आदिमति </font></b><br><br><font color=darkBlue><p>﻿जिनका मद नष्ट हो गया है, ऐसे जिनेन्द्रदेव ज्ञानादिक आठ वस्तुओं के आश्रय से जो गर्व उत्पन्न होता है, उसे मद कहते हैं । अपने क्षायोपशमिक ज्ञान का घमण्ड करना ज्ञानमद कहलाता है । अपनी पूजा-प्रतिष्ठा-सम्मान आदि का गर्व करना पूजामद है । पिता के वंश को कुल कहते हैं । इसका अहंकार करना कुल मद है । माता के वंश को जाति कहते हैं, जाति का गर्व करना जातिमद है । शारीरिक शक्ति का गर्व करना बलमद है। बुद्धि या धन-वैभव का गर्व करना ऋद्धिमद है । अनशनादि तपों का अहंकार करना तपमद है । स्वस्थ-सुन्दर शरीर को पाकर उसका घमण्ड करना शरीरमद है ।</p><br><p>यहाँ कोई शंका करता है कि कला-कौशल का भी तो मद होता है, इसलिए नौ मद होग ये । अत: आपके द्वारा बतायी गयी मदों की आठ संख्या सिद्ध नहीं होती ? इसके उत्तर में टीकाकार का कहना है कि शिल्प का मद ज्ञानमद में ही गर्भित हो जाता है । इसलिए नौवाँ मद मानने की कोई आवश्यकता नहीं है।</p></font></td>
      </tbody></table></div>
</body>
</html>
