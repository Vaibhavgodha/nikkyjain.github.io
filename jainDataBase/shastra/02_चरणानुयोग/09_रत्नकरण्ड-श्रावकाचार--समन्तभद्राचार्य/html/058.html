<html>
  <head>
    <title>चरणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='057.html'><img src='../../../../../images/common/prev.jpg' id=next height=50 width=50/></a>
      <a href='059.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#प्रभाचन्द्राचार्य>प्रभाचन्द्राचार्य</td>
      <td class=example data-dropdown=#आर्यिका-आदिमति>आर्यिका-आदिमति</td>
      <td class=example data-dropdown=#पं-सदासुखदास>पं-सदासुखदास</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>चरणानुयोग (रत्नकरण्ड-श्रावकाचार--समन्तभद्राचार्य)</h2>
      <br><div class=titleContainer align=center><font color=darkGreen>﻿अचौर्याणुव्रत के अतिचार</font></div>
    <h3 class=mainTitle align=center><font color=maroon> ﻿चौरप्रयोगचौरार्थादानविलोपसदृशसन्मिश्राः<br>हीनाधिकविनिमानं पञ्चास्तेये व्यतीपाताः ॥५८॥<br> </font></h3>
  <div class=bottomContainer id=bottomTxt60 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[चौरप्रयोग]</b> चोरी में सहयोग देना, <b>[चौरार्थादान]</b> चोरी का माल खरीदना, <b>[विलोप]</b> राज्य-विरुद्ध / गैर-कानूनी कार्य करना, <b>[सदृशसन्मिश्र]</b> अनुचित लाभ के लिए असली वस्तु में नकली वस्तु मिलाकर बेचना और <b>[हीनाधिक-विनिमान]</b> नाप-तोल में हेरा-फेरी करना, ये पाँच <b>[अस्तेये]</b> अचौर्याणुव्रत के <b>[व्यतीपाताः]</b> अतिचार हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha058 style="color: darkGreen;">&nbsp;&nbsp;प्रभाचन्द्राचार्य</span>
    <span id=teeka1 class=gatha058 style="color: darkGreen;">&nbsp;&nbsp;आर्यिका-आदिमति</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha058-teeka0><b><font color=darkGreen>प्रभाचन्द्राचार्य </font></b><br><br><font color=darkBlue><p>﻿तस्यैदानीमतिचारानाह --</p><br><p><b>अस्तेये</b> चौर्यविरमणे । <b>व्यतीपाता</b> अतीचारा: पञ्च भवन्ति । तथा हि । चौरप्रयोग: चोरयत: स्वयमेवान्येन वा पे्ररणं प्रेरितस्य वा अन्येनानुमोदनम् । चौरार्थादानं च अप्रेरितेनानुमतेन च चौरेणानीतस्यार्थस्य ग्रहणम् । विलोपश्च उचितन्यायादन्येन प्रकारेणार्थस्यादानं विरुद्धराज्यातिक्रम इत्यर्थ: । विरुद्धराज्ये स्वल्पमूल्यानि महार्घाणि द्रव्याणीति कृत्वा स्वल्पतरेणार्थेन गृाति । सदृशसन्मिश्रश्च प्रतिरूपकव्यवहार इत्यर्थ: सदृशेन तैलादिना सन्मिश्रं घृतादिकं करोति । कृत्रिमैश्च हिरण्यादिभिर्वञ्चनापूर्वकं व्यवहारं करोति । हीनाधिकविनिमानं विविधं नियमेन मानं विनिमानं मानोन्मानमित्यर्थ: । मानं हि प्रस्थादि, उन्मानं तुलादि, तच्च हीनाधिकं, हीनेन अन्यस्मै ददाति, अधिकेन स्वयं गृह्णातीति ॥</p></font></td>
    <td id=gatha058-teeka1><b><font color=darkGreen>आर्यिका-आदिमति </font></b><br><br><font color=darkBlue><p>﻿अचौर्याणुव्रत के पाँच अतिचार हैं, तद्यथा -- <ul><li>चोरी करने वाले चोर को स्वयं प्रेरणा देना, दूसरे से प्रेरणा दिलाना और किसी ने प्रेरणा दी हो तो उसकी अनुमोदना करना <b>चौर-प्रयोग</b> है । <li><b>चौरार्थादान</b> जिसे अपने द्वारा प्रेरणा नहीं दी गई है तथा जिसकी अनुमोदना भी नहीं की गई है, ऐसे चोर के द्वारा चुराकर लायी हुई वस्तु को ग्रहण करना चौरार्थादान है । क्योंकि चोरी के माल को खरीदने से चोर को चोरी करने की प्रेरणा मिलती है। <li><b>विलोप</b> उचित न्याय को छोडक़र अन्य प्रकार के पदार्थ का ग्रहण करना इसे विलोप कहते हैं, इसे ही विरुद्धराज्यातिक्रम कहते हैं । जिस राज्य में अन्य राज्य की वस्तुओं का आना-जाना निषिद्ध किया गया है, उसे विरुद्ध राज्य कहते हैं । विरुद्ध राज्य में महँगी वस्तुएँ अल्पमूल्य में मिलती हैं, ऐसा समझकर वहाँ स्वल्प मूल्य में वस्तुओं को खरीदना और अपने राज्य में अधिक मूल्य में बेचना विरुद्धराज्यातिक्रम कहलाता है । <li><b>सदृशसन्मिश्र</b> समान रूप रंग वाली नकली वस्तु को असली वस्तु में मिलाकर असली वस्तु के भाव से बेचना, जैसे घी में तैल आदि मिश्रित करके बेचना, कृत्रिम-बनावटी सोना-चाँदी आदि के द्वारा दूसरों को धोखा देते हुए व्यापार करना सदृशसन्मिश्र कहलाता है । <li><b>हीनाधिकविनिमान</b> जिससे वस्तुओं का लेन-देन होता है इसको विनिमान कहते हैं, मानोन्मान भी कहते हैं । जिसमें भरकर या तौलकर वस्तु दी जाती है, उसे 'मान' कहते हैं । जैसे- प्रस्थ, तराजू आदि । और जिससे नापकर वस्तु ली या दी जाती है, उसे उन्मान कहते हैं । जैसे -- गज, फुट आदि । किसी वस्तु को देते समय कम देना हीन है और खरीदते समय अधिक लेना हीनाधिक मानोन्मान कहलाता है । </ul>अचौर्याणुव्रत का धारी मनुष्य इन सब अतिचारों से दूर रहकर अपने व्रतों की सुरक्षा करता है ।</p></font></td>
      </tbody></table></div>
</body>
</html>
