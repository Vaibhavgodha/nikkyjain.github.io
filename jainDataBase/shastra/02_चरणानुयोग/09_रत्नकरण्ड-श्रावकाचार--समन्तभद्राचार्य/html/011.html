<html>
  <head>
    <title>चरणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='010.html'><img src='../../../../../images/common/prev.jpg' id=next height=50 width=50/></a>
      <a href='012.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#प्रभाचन्द्राचार्य>प्रभाचन्द्राचार्य</td>
      <td class=example data-dropdown=#आर्यिका-आदिमति>आर्यिका-आदिमति</td>
      <td class=example data-dropdown=#पं-सदासुखदास>पं-सदासुखदास</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>चरणानुयोग (रत्नकरण्ड-श्रावकाचार--समन्तभद्राचार्य)</h2>
      <br><div class=titleContainer align=center><font color=darkGreen>﻿अब सम्यग्दर्शन के निःशंकितत्व नामक गुण का स्वरूप बतलाते हुए कहते हैं --</font></div>
    <h3 class=mainTitle align=center><font color=maroon> ﻿इदमेवे-दृशमेव, तत्त्वं नान्यन्न चान्यथा<br>इत्यकम्पायसाम्भोवत्, सन्मार्गेऽसंशया रुचि: ॥११॥<br> </font></h3>
  <div class=bottomContainer id=bottomTxt14 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[तत्तवं]</b> तत्व <b>[इदम्]</b> यह <b>[एव]</b> ही है, <b>[ईदृशम्]</b> ऐसा <b>[एव]</b> ही है, <b>[अन्यत्]</b> अन्य <b>[न]</b> नहीं है और <b>[अन्यथा]</b> अन्य प्रकार भी <b>[न]</b> नहीं है <b>[इति]</b>  इस तरह आप्त, आगम, गुरु के विषय में <b>[आयसाम्भोवत्]</b> तलवार की धार पर रखे हुए जल के सदृश <b>[अकम्पा]</b> अचलित <b>[रूचि:]</b> श्रद्धान करना और <b>[सन्मार्गे]</b> मोक्ष—मार्ग में संशय रहित रुचि का होना <b>[असंशया]</b> नि:शंकित अंग है ॥११॥<br></div>
    <div class=tikaTopContainer><b><br> टीका : 
    <span id=teeka0 class=gatha011 style="color: darkGreen;">&nbsp;&nbsp;प्रभाचन्द्राचार्य</span>
    <span id=teeka1 class=gatha011 style="color: darkGreen;">&nbsp;&nbsp;आर्यिका-आदिमति</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha011-teeka0><b><font color=darkGreen>प्रभाचन्द्राचार्य </font></b><br><br><font color=darkBlue><p>﻿इदानीमुक्तलक्षणदेवागमगुरुविषयस्यसम्यग्दर्शनस्यनि:शङ्‍कितत्वगुणस्वरूपम्‍प्ररूपयन्नाह --</p><br><p><b>रुचि:</b> सम्यग्दर्शनम्। <b>असञ्ज्ञया</b> (<font color=DarkSlateGray>यहां असंशया शब्‍द होना चाहिये ।</font>) निशङ्कितत्वधर्मोपेता । किंविशिष्टा सती ? <b>अकम्पा</b> निश्चला । किंवत् ? <b>आयसाम्भोवत्</b> अयसि भवमायसं तच्च तदम्भश्च पानीयं तदिव तद्वत्खड्गादिगतपानीयवदित्यर्थ: क्व साकम्पेत्‍याह -- <b>सन्मार्गे</b> संसारसमुद्रोत्तरणार्थं सद्भिर्मृग्यते अन्वेष्यत इति सन्मार्गम् आप्तागमगुरुप्रवाहस्तस्मिन्केनोल्लेखेनेत्याह- <b>इदमेवाप्तागमतपस्विलक्षणं तत्त्वम्</b> । <b>ईदृशमेव</b> उक्तप्रकारेणैव लक्षणेन लक्षितम् । <b>नान्यत्</b> एतस्माद्भिन्नं न । <b>न चान्यथा</b> उक्ततल्लक्षणादन्यथा परपरिकल्पितलक्षणेन लक्षितं, <b>न च</b> नैव तद्घटते इत्येवमुल्लेखेन ॥११॥</p></font></td>
    <td id=gatha011-teeka1><b><font color=darkGreen>आर्यिका-आदिमति </font></b><br><br><font color=darkBlue><p>﻿रुचि का अर्थ सम्यग्दर्शन अथवा श्रद्धा है । श्रद्धा, रुचि, स्पर्श, प्रतीति ये सब सम्यग्दर्शन के नामान्तर हैं। जिस प्रकार तलवार आदि पर चढ़ाया गया लोहे का पानी-धार निश्चल-अकम्प होती है, उसी प्रकार सन्मार्ग में 'संसारसमुद्रोत्तरणार्थं सद्भिर्मृग्यते अन्विष्यते इति सन्मार्ग: आप्तागमगुरुप्रवाह: तस्मिन्' इस व्युत्पत्ति के अनुसार संसाररूप समुद्र के पार होने के लिए सत्पुरुषों के द्वारा जिसकी खोज की जाय वह सन्मार्ग कहलाता है, इस तरह सन्मार्ग का अर्थ आप्त-आगम और गुरु परम्परा का प्रवाह है एवं सम्यग्दर्शन, सम्यग्ज्ञान, सम्यक्चारित्र है । उस सन्मार्ग के विषय में आप्त, आगम, तपस्वी अथवा जीवादि पदार्थों का स्वरूप यही है, ऐसा ही है, अन्य नहीं है, अन्य प्रकार भी नहीं है ऐसी जो निश्चल-अकम्प प्रतीति है, श्रद्धा है, वह सम्यग्दर्शन का नि:शङ्कितत्व अंग कहलाता है। उक्त लक्षण से अन्य परवादियों के द्वारा कल्पित लक्षण सम्यक् नहीं है क्योंकि अन्य वादियों के द्वारा माने गये आप्त-आगम-गुरु में समीचीन लक्षण नहीं पाये जाते हैं ।</p></font></td>
      </tbody></table></div>
</body>
</html>
