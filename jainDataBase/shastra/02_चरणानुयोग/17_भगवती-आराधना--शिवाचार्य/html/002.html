<html>
  <head>
    <title>चरणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='001.html'><img src='../../../../../images/common/prev.jpg' id=next height=50 width=50/></a>
      <a href='003.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-सदासुखदासजी>पं-सदासुखदासजी</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>चरणानुयोग (भगवती-आराधना--शिवाचार्य)</h2>
      <br><div class=titleContainer align=center><font color=darkGreen>﻿आराधनाओं के नाम और स्वरूप</font></div>
    <h3 class=mainTitle align=center><font color=maroon> ﻿उज्‌जोवणमुज्‌जवणं, णिव्‌वहणं साहणं च णित्थरणं।<br>दंसणणाणचरित्तं - तवाणमाराहणा भणिदा।।2।।<br> </font></h3>
  <div class=bottomContainer id=bottomTxt3 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿सम्यग्दर्शन, सम्यग्ज्ञान, सम्यक्‌चारित्र, सम्यक्‌तप – इनका उद्योतन अर्थात्‌ उज्‌ज्‌वल करना, इनकी पूर्णता के लिये उद्धम करना, इनका निराकुलता से निर्वाह करना, निरतिचार सेवन करना एवं आयु के अंतपर्यंत निर्विघ्नतापूर्वक सेवन करके परलोक तक ले जाना, उसको जिनेन्द्र भगवान ने आराधना कही है।<br></div>
    <div class=tikaTopContainer><b><br> टीका : 
    <span id=teeka0 class=gatha002 style="color: darkGreen;">&nbsp;&nbsp;पं-सदासुखदासजी</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha002-teeka0><b><font color=darkGreen>पं-सदासुखदासजी </font></b><br><br><font color=darkBlue><p>﻿दर्शन-ज्ञान-चरित्र और तप का उघोत तथा उघम।</p><br><p>निर्वाहन, साधन निस्तारण कहें जिनेश्वर आराधन||</p><br><p>   उनमें से दर्शन का उद्योतन करना अर्थात्‌ शंकादि दोष नहीं लगाना, आप्त के द्वारा कहे गये तत्व में अचल प्रतीति करना ही है। ज्ञान का उद्योतन करना अर्थात्‌ प्रमाणनयादि से निर्णय करके उन्हें संशय, विपर्यय और अनध्यवसाय रहित जानना। चारित्र का उद्योतन करना अर्थात्‌ निरतिचार मूलगुण-उत्तरगुणों को धारण करना तथा तप का उद्योतन करना अर्थात्‌ असंयम के अभावरूप आत्मा की विशुद्धता करना तथा जिस मार्ग से ये दर्शन, ज्ञान, चारित्र और तप आराधना अपने को प्राप्त हो या विशेष-विशेष विशुद्धता हो, उस मार्ग में प्रवर्तन करना अथवा आराधना के धारकों की संगति करना या मन-वचन-काय की प्रवृत्ति या ग्रहण त्याग जैसे भी आराधना हो, वैसे करना – यह उद्योतन/उद्यमन है।</p><br><p>   आराधना के विराधक उपसर्ग-परीषह की वेदनादि आने पर भी आकुलता रहित धारण</p><br><p>करना – यह निर्वहण जानना।</p><br><p>   आराधना के कारणभूत आप्त के वचनों का पठन, श्रवण और साधु संगति करना तथा</p><br><p>जिनसे आराधना की विशुद्धता हो, उन कारणों को मिलाना – ये साधन हैं।</p><br><p>अपनी ये चारों आराधनायें जिसप्रकार भी परलोकक पर्यंत न छूटें, उसप्रकार आयु के अंतपर्यंत प्रवृत्ति करना – यह निस्तरण है।</p></font></td>
      </tbody></table></div>
</body>
</html>
