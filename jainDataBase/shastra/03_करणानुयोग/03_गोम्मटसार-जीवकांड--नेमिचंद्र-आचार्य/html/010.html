<html>
  <head>
    <title>करणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='009.html'><img src='../../../../../images/common/prev.jpg' id=next height=50 width=50/></a>
      <a href='011.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
      <td class=example data-dropdown=#सम्यग्ज्ञान-चंद्रिका>सम्यग्ज्ञान-चंद्रिका</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>करणानुयोग (गोम्मटसार-जीवकांड--नेमिचंद्र-आचार्य)</h2>
    <h3 class=mainTitle align=center><font color=maroon> ﻿उवसंत खीणमोहो, सजोगकेवलिजिणो अजोगी य<br>चउदस जीवसमासा, कमेण सिद्धा य णादव्वा ॥१०॥<br> </font></h3>
  <div class=bottomContainer id=bottomTxt12 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿११. उपशांत मोह, १२. क्षीणमोह, १३. सयोगिकेवलिजिन और १४. अयोगिकेवली जिन ये चौदह जीवसमास (<font color=DarkSlateGray>गुणस्थान</font>) हैं और सिद्ध इन जीवसमासों-गुणस्थानों से रहित हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha010 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha010-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><div class=teekaPadya align=center>उपशान्त: क्षीणमोह: सयोगकेवलिजिन: अयोगी च<br>चतुर्दश जीवसमासा: क्रमेण सिद्धाश्च ज्ञातव्या:</div><br><p>इस सूत्र में क्रमेण शब्द जो पड़ा है उससे यह सूचित होता है कि जीव के सामान्यतया दो भेद हैं - एक संसारी, दूसरा मुक्त । मुक्त अवस्था संसारपूर्वक ही हुआ करती है । संसारियों के गुणस्थानों की अपेक्षा चौदह भेद हैं । इसके अनंतर क्रम से गुणस्थानों से रहित मुक्त या सिद्ध अवस्था प्राप्त होती है । इस प्रकार क्रमेण शब्द के द्वारा एक ही जीव की क्रम से होने वाली दो, संसार और सिद्ध, मुक्त अवस्थाओं के कथन से यह भी सूचित हो जाता है कि जो कोई ईश्वर को अनादि मुक्त बताते हैं अथवा आत्मा को सदा कर्मरहित या मुक्तस्वरूप मानते हैं या मोक्ष में जीव का निरन्वय विनाश कहते हैं, सो ठीक नहीं है ।</p><br><p>इस गाथा में सयोग शब्द अन्त्यदीपक है इसलिये पूर्व के मिथ्यादृष्ट्यादि सब ही गुणस्थानवर्ती जीव योग सहित होते हैं । 'जिन' शब्द मध्यदीपक है इससे असंयत सम्यग्दृष्टि से लेकर अयोगीपर्यन्त सभी जिन होते हैं । केवली शब्द आदि दीपक है अतएव सयोगी, अयोगी तथा सिद्ध तीनों ही केवली होते हैं, यह सूचित होता है ।</p></font></td>
      </tbody></table></div>
</body>
</html>
