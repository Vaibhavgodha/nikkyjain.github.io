<html>
  <head>
    <title>करणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='027.html'><img src='../../../../../images/common/prev.jpg' id=next height=50 width=50/></a>
      <a href='029-030.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#सिद्धांत-बोधिनी>सिद्धांत-बोधिनी</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>करणानुयोग (लब्धिसार--नेमिचंद्र-आचार्य)</h2>
      <br><div class=titleContainer align=center><font color=darkGreen>﻿प्रथमोपशम सम्यक्त्व के अभिमुख विशुद्ध मिथ्यादृष्टि के प्रकृति-स्थिति अनुभाग और प्रदेशों  का उदय</font></div>
    <h3 class=mainTitle align=center><font color=maroon> ﻿उदये चउदसघादी णिद्दापयलाणमेक्कदरंग  तु<br>मोहे दस सिय णामे वचिठाणं सेसगे सजोगेक्कं ॥२८॥<br> </font></h3>
  <div class=bottomContainer id=bottomTxt24 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿तीन <b>[घादी]</b> घातिया-कर्मों  की (<font color=DarkSlateGray>ज्ञानावरण-५,दर्शनावरण-४,अंतराय-५</font>) <b>[चउदस]</b> चौदह  प्रकृतियों, <b>[णिद्दा]</b> निद्रा और <b>[पयलाणमें]</b> प्रचला में से <b>[क्कदरंग]</b> किसी एक, <b>[मोहे]</b> मोहनीयकर्म की <b>[सिय]</b> स्यात् <b>[दस]</b> १० (<font color=DarkSlateGray>१०/९/८</font>) प्रकृतियों, <b>[णामे]</b> नाम-कर्म की <b>[वचिठाणं]</b> भाषा पर्याप्ति काल में उदय योग्य प्रकृतियां और <b>[सेसगे]</b> शेष (<font color=DarkSlateGray>वेदनीय,गोत्र,और आयुकर्म </font>)की <b>[क्कं]</b> एक-एक प्रकृति <b>[सजोगे]</b> मिला लेने चाहिए । ये सर्व प्रकृतियाँ <b>[उदये]</b> उदय योग्य हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha028 style="color: darkGreen;">&nbsp;&nbsp;सिद्धांत-बोधिनी</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha028-teeka0><b><font color=darkGreen>सिद्धांत-बोधिनी </font></b><br><br><font color=darkBlue><div class=teekaPadya align=center>उदये  चतुर्दशघातिन:निद्राप्रचलानामेकतरकं<br>मोहे दश स्यात् नामनि वच:स्थानं शेषकं सयोग्येकं ॥२८॥</div><br><p>प्रथमोपशम सम्यक्त्व के अभिमुख चारों गतियों संबंधी मिथ्यादृषृटि जीव के सर्व मूल प्रकृतियों का उदय  होता है । उत्तर प्रकृतियों में से ज्ञानावरण ५, दर्शनावरण की ४, अंतराय कर्म की ५ (<font color=DarkSlateGray>कुल १४</font>) निद्रा-प्रचला में से एक, मिथ्यात्व, पंचेन्द्रिय जाति, (<font color=DarkSlateGray>तेजस, कार्माण</font>) शरीर ,वर्ण, गंध, रस, स्पर्श, अगुरुलघु, उपघात, परघात, उच्छ्वास, त्रस, बादर, पर्याप्त, प्रत्येकशरीर, स्थिर, अस्थिर, शुभ, अशुभ, निर्माण । इन प्रकृतियों का नियम से ध्रुव उदय होने के कारण, उदय होता है । वेदनीय कर्म की साता अथवा असाता ,एक का उदय रहता है । मोहनीय कर्म की १०/९/८ प्रकृतियों का उदय होता है । मिथ्यात्व, अन्तानुबन्धी, अप्रत्याख्यानादि चतुष्कों में से क्रोध, मान, माया, लोभ; चारों में से किसी एक उदय होता है (<font color=DarkSlateGray>अर्थात चारों कषायों में से जिस का उदय होगा उसी का अप्रत्याख्यान, प्रत्याख्यान और संज्वल्लन का उदय होता है</font>), तीन वेदों में से किसी एक, हास्य-रति, अरति-शोक इन युगलों में से कोई एक युगल, भय और जुगुप्सा-मोहनीय कर्म की ये दस प्रकृतियाँ उदय स्वरुप होती है । इनमे से भय अथवा जुगुप्सा को कम करने पर ९ और दोनों को कम करने पर ८ प्रकृतियों उदय स्वरुप होती है । (<font color=DarkSlateGray>ध.पु.६ पृ.२११.<br>ध.पु.१५.पृ.८२-८३ ,ज.ध.पु. १२ पृ.२३०;गो. क. ४७५-४७९</font>) । चारो आयु में से किसी एक आयु का उदय होता है, क्योंकि ये चारों पृथक-पृथक प्रतिनियत गति विशेष से प्रतिबद्ध है इसलिए तदनुसार ही उस उस आयुकर्म के उदय का नियम देखा जाता है । ४ गति, २ शरीर, ६ सन्स्थान, और २ अंगोपांग; इनमें अन्यतर एक-एक नाम-कर्म की प्रकृति का उदय  होता है।६ संहनन में से कदाचित(<font color=DarkSlateGray>यदि मनुष्य अथवा तिर्यंच प्रथमोपशम सम्यक्त्व के अभिमुख है तब </font>) किसी एक संहनन का उदय  है और कदाचित (<font color=DarkSlateGray>देव अथवा नारकी प्रथमोपशम सम्यक्त्व के अभिमुख है तब</font>) किसी भी संहनन का उदय नही होता । उद्योत का कदाचित उदय पाया जाता है;क्योकि पंचेंद्रिय तिर्यन्चों में किन्ही के उद्योत का उदय । दो विहायोगगति, सुभग-दुर्भग, सुस्वर-दुःस्वर, आदेय-अनादेय, यश:कीर्ति-अपयश, इन ५ युगलों में से प्रत्येक की किसी एक प्रकृति का उदय होता है । गोत्र-कर्म में उच्च अथवा निच्च गोत्र का उदय होता है।यह प्रकृतियों का उदय चारो गति संबंधीजीवों के है । </p><br><p>आदेश की अपेक्षा चारों गतियों में उदय-चारों आयु में  जिस गति में जो  आयु अनुभव करी  जाती है, उस आयु का उस गति में उदय होता है । गतियों में नरक व तिर्यंच-गति में नीच-गोत्र का ही उदय है, दोनों में से किसी एक गोत्र का उदय होता है, देवगति में उच्च गोत्र का ही उदय होता है (<font color=DarkSlateGray>ध.पु. १५,पृ ६१</font>) ।</p><br><p>नाम-कर्म की  अपेक्षा  नारकी के; नरक-गति, पंचेन्द्रिय, वैक्रियिक शरीर, तेजस शरीर, कार्माण शरीर, हुंडक संस्थान, वैक्रियिक शरीर अङ्गोपांग, वर्ण, गंध, स्पर्श, रस, अगुरुलघु, उपघात, परघात, उच्छवास, अप्रशस्त विहायोगगति, त्रस, बादर, पर्याप्त, प्रत्येक-शरीर, स्थिर, अस्थिर, शुभ, अशुभ, दुर्भग, सुभग, अनादेय, अयशकीर्ति, और निर्माण नाम कर्म की इन २९ प्रकृतियों का उदय होता है ।</p><br><p>नामकर्म की अपेक्षा तिर्यंच के, तिर्यंच-गति, पंचेन्द्रिय-जाति, औदरिक-शरीर, तेजस-शरीर, कार्माण-शरीर, ६ संस्थानों में से कोई १-संस्थान, औदारिक-शरीर अङ्गोपांग, ६ संहनन में से से कोई एक संहनन, त्रस, बादर, पर्याप्त, प्रत्येक शरीर, वर्ण, गंध, रस, स्पर्श, अगुरुलघु, उपघात, परघात, उच्छ्वास, कदाचितउद्योत, विहायोगगति में से एक, स्थिर-अस्थिर, शुभ-अशुभ, दुर्भग-सुभग, आदेय-अनादेय, यश:कीर्ति-अयश:कीर्ति, (<font color=DarkSlateGray>अंतिम ५ युगलों में से प्रत्येक में से  कोई एक-एक</font>) नाम कर्म की इन ३० या ३१ प्रकृतियों का उदय होता है ।</p><br><p>मनुष्य है तो इन ३० नाम-कर्म की  प्रकृतियों में तिर्यंच-गति की जगह मनुष्य-गति युक्त ३० प्रकृतियों का उदय होता है । मनुष्यों में उद्योत संभव नही है इसलिए ३१ प्रकृतियों का उदय ।</p><br><p>देव है तब देवगति, पंचेन्द्रिय, वैक्रियिक-शरीर, तेजस-शरीर, कार्माण-शरीर, समचतुरस्र-संस्थान, वैक्रियिक-शरीर अंगोपांग, वर्ण, गंध, रस, स्पर्श, अगुरुलघु, उपघात, परघात, उच्छ्वास, प्रशस्त विहायोगगति, त्रस, बादर, पर्याप्त, प्रत्येक-शरीर, स्थिर-अस्थिर, शुभ-अशुभ, सुभग-सुस्वर, आदेय, यशकीर्ति और निर्माण; इन २९ नाम कर्म की प्रकृतियों का उदय होता है ।</p><br><p>विशेष -</p><br><p>१-उपर्युक्त गाथा तथा ध. पु. ६,पृ. २१० पर निद्रा और प्रचला किसी एक के उदय के साथ दर्शनावरणीय कर्म की ५ प्रकृतियों का उदय बतलाया है किन्तु ज.ध.पु.१२.पृ.२२७ पर पांचों न्द्र की उदय व्युच्छित्ति कही है । क्योंकि साकारोपयोग और जागृत अवस्था विशिष्ट दर्शन मोह-उपशामक के पांच निद्रादि के उदय रूप  विरोध है ।इस प्रकार निद्रा और प्रचला के उदय में दो मत है । एक मत इनमे से किसी एक  का उदय स्वीकारता है दूसरा नही स्वीकारता । ज. ध. पु. १२.पृ. २२९-२३०</p><br><p>२-प्रथमोपशम सम्यक्त्व के अभिमुख मिथ्यदृष्टि के निद्रादि ५ दर्शनावरण, ४ जातिनाम कर्म, ४ आनुपूर्वी नाम कर्म, आतप, स्थावर, सूक्ष्म, अपर्याप्त और साधारण शरीर, ये प्रकृतियाँ उदय से व्युच्छिन्न्  होती है । ज. ध. पु. १२.पृ.२२६-२२७ ।</p></font></td>
      </tbody></table></div>
</body>
</html>
