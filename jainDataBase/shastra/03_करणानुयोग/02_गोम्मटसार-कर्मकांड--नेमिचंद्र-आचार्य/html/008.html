<html>
  <head>
    <title>करणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body oncopy="return false" onpaste="return false" oncut="return false">
    <script src="../../../../../js/myRockingRolling.js" type="text/javascript"></script>
      <a href='007.html'><img src='../../../../../images/common/prev.jpg' id=next height=50 width=50/></a>
      <a href='009.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
      <td class=example data-dropdown=#सम्यग्ज्ञान-चंद्रिका>सम्यग्ज्ञान-चंद्रिका</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>करणानुयोग (गोम्मटसार-कर्मकांड--नेमिचंद्र-आचार्य)</h2>
      <br><div class=titleContainer align=center><font color=darkGreen>﻿गुणस्थान का लक्षण</font></div>
    <h3 class=mainTitle align=center><font color=maroon> ﻿जेहिं दु लक्खिज्जंते, उदयादिसु संभवेहिं भावेहिं<br>जीवा ते गुणसण्णा, णिद्दिट्ठा सव्वदरसीहिं ॥८॥<br> </font></h3>
  <div class=bottomContainer id=bottomTxt10 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿दर्शनमोहनीय आदि कर्मों की उदय, उपशम, क्षय, क्षयोपशम आदि अवस्था के होने पर होने वाले जिन परिणामों से युक्त जो जीव देखे जाते हैं उन जीवों को सर्वज्ञदेव ने उसी गुणस्थान वाला और उन परिणामों को गुणस्थान कहा है ।<br></div>
    <div class=tikaTopContainer><b><br> टीका : 
    <span id=teeka0 class=gatha008 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha008-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><div class=teekaPadya align=center>यैस्तु लक्ष्यन्ते उदयादिषु सम्भवैर्भावै:<br>जीवास्ते गुणसंज्ञा निर्दिष्टा: सर्वदर्शिभि:</div><br><p>जिस प्रकार किसी जीव के दर्शनमोहनीय कर्म की मिथ्यात्वप्रकृति के उदय से मिथ्यात्व (<font color=DarkSlateGray>मिथ्यादर्शन</font>) रूप परिणाम हुए तो उस जीव को मिथ्यादृष्टि२ और उस मिथ्यादर्शन रूप परिणाम को मिथ्यात्व गुणस्थान कहा जाएगा । गुणस्थान यह अन्वर्थ संज्ञा है, क्योंकि विवक्षित</p><br><p>कर्मों के उदयादि से होने वाले पाँच प्रकार के जीव के भाव गुणशब्द से अभिप्रेत हैं । उन्हीं के स्थानों को गुणस्थान कहते हैं। यहाँ पर मुख्यतया मोहनीय कर्म के उदय आदिक से होने वाले भाव ही लिए हैं। मोहनीय के दो भेद हैं—दर्शनमोहनीय और चारित्रमोहनीय । इनमें से किन-किन गुणस्थानों में दर्शनमोहनीय के उदयादि की और किन-किन में चारित्र मोहनीय के उपशमादि की अपेक्षा है यह बात मूल ग्रंथ में गाथा नं. ११ से १४ तक में बताई गई है ।</p><br><p>विवक्षित पाँच भावों का स्वरूप संक्षेप में इस प्रकार है - कर्मों के उदय से होने वाले औदयिक, उपशम से होने वाले औपशमिक, क्षय से होने वाले क्षायिक, क्षयोपशम से होने वाले क्षायोपशमिक और जिनमें उदयादिक चारों ही प्रकार के कर्म की अपेक्षा न हो, वे पारिणामिक भाव हैं, इन्हीं को</p><br><p>गुण कहते हैं । तत्त्वार्थ सूत्र की दूसरी अध्याय में इन्हीं को जीव के स्वतत्त्व नाम से बताया है ।</p></font></td>
      </tbody></table></div>
</body>
</html>
