<html>
  <head>
    <title>करणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='044.html'><img src='../../../../../images/common/prev.jpg' id=next height=50 width=50/></a>
      <a href='046.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
      <td class=example data-dropdown=#सम्यग्ज्ञान-चंद्रिका>सम्यग्ज्ञान-चंद्रिका</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>करणानुयोग (गोम्मटसार-कर्मकांड--नेमिचंद्र-आचार्य)</h2>
      <br><div class=titleContainer align=center><font color=darkGreen>﻿अप्रमत्त विरत (सातवां)</font></div>
    <h3 class=mainTitle align=center><font color=maroon> ﻿संजलणणोकसायाणुदओ मंदो जदा तदा होदि<br>अपमत्तगुणो तेण य, अपमत्तो संजदो होदि ॥४५॥<br> </font></h3>
  <div class=bottomContainer id=bottomTxt47 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जब संज्वलन और नोकषाय का मन्द उदय होता है तब सकल संयम से युक्त मुनि के प्रमाद का अभाव हो जाता है । इस ही लिये इस गुणस्थान को अप्रमत्तसंयत कहते हैं । इसके दो भेद हैं - एक स्वस्थानाप्रमत्त दूसरा सातिशयाप्रमत्त ।<br></div>
    <div class=tikaTopContainer><b><br> टीका : 
    <span id=teeka0 class=gatha045 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha045-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><div class=teekaPadya align=center>संज्वलननोकषायाणामुदयो मन्दो यदा तदा भवति<br>अप्रमत्तगुणस्तेन च, अप्रमत्त: संयतो भवति</div><br><p>जब संज्वलन और नोकषाय का मंद उदय होता है तब सकल संयम से युक्त मुनि के प्रमाद का अभाव हो जाता है इस ही लिये इस गुणस्थान को अप्रमत्तसंयत कहते हैं। इसके दो भेद हैं - एक स्वस्थापनाप्रमत्त दूसरा सातिशयाप्रमत्त । छट्ठे गुणस्थान में संयत का प्रमत्त विशेषण अन्त्यदीपक है अतएव यहाँ तक के सभी गुणस्थान वाले जीव प्रमाद सहित हुआ करते हैं और इससे ऊपर के गुणस्थान वाले जीव प्रमाद रहित ही होते हैं। यही कारण है कि सातवें गुणस्थान का नाम अप्रमत्तसंयत है ।</p><br><p><b><font color=red>प्रश्न – जब ऊपर के यहाँ से आगे के सभी गुणस्थान संयत और अप्रमत्त हैं तब अप्रमत्तसंयत इस नाम से सभी गुणस्थानों का ग्रहण हो जाएगा अतएव आठवें आदि गुणस्थानों के भिन्न-भिन्न नाम निर्देश की क्या आवश्यकता है ?</p><br><p></font><font color=darkGreen>उत्तर –</font></b> यद्यपि संज्वलन के तीव्र उदय के अभाव की अपेक्षा ऊपर के सभी गुणस्थान सामान्य रूप से अप्रमत्त हैं फिर भी उन गुणस्थानों में होने वाले या पाए जाने वाले अन्य कार्यों का विशेषण रूप से उल्लेख करके उन-उनका भिन्न-भिन्न नाम निर्देश किया गया है ।</p><br><p>इस गुणस्थान में जब तक चारित्रमोहनीय की २१ प्रकृतियों के उपशमन तथा क्षपण के कार्य का प्रारंभ नहीं होता किन्तु संज्वलन के मंदोदय के कारण प्रमाद भी नहीं होता केवल सामान्य ध्यानावस्था रहती है तब तक यह अवस्था निरतिशत अप्रमत्त कही जाती है और जब इसी गुणस्थान वाला जीव उक्त प्रकृतियों का उपशमन या क्षपण करने के लिए उद्यत होता है तब उसकी सातिशय अप्रमत्त अवस्था हुआ करती है । इस तरह एक ही गुणस्थान की दो अवस्थायें हैं और ये दो अवस्थायें ही आगे की दोनों गाथाओं में स्पष्ट की गई हैं ।</p></font></td>
      </tbody></table></div>
</body>
</html>
