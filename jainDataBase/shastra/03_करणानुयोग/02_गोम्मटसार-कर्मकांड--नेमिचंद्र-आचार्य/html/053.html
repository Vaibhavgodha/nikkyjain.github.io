<html>
  <head>
    <title>करणानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body oncopy="return false" onpaste="return false" oncut="return false">
    <script src="../../../../../js/myRockingRolling.js" type="text/javascript"></script>
      <a href='052.html'><img src='../../../../../images/common/prev.jpg' id=next height=50 width=50/></a>
      <a href='054.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
      <td class=example data-dropdown=#सम्यग्ज्ञान-चंद्रिका>सम्यग्ज्ञान-चंद्रिका</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>करणानुयोग (गोम्मटसार-कर्मकांड--नेमिचंद्र-आचार्य)</h2>
    <h3 class=mainTitle align=center><font color=maroon> ﻿अंतोमुहुत्तमेत्ते पडिसमयमसंखलोगपरिणामा<br>कमउड्ढा पुव्वगुणे, अणुकट्टी णत्थि णियमेण ॥५३॥<br> </font></h3>
  <div class=bottomContainer id=bottomTxt55 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿इस गुणस्थान का काल अन्तमुर्हूर्त मात्र है और इसमें परिणाम असंख्यात लोक-प्रमाण होते हैं, और वे परिणाम उत्तरोत्तर प्रति-समय समान-वृद्धि को लिये हुए हैं तथा इस गुणस्थान में नियम से अनुकृष्टि-रचना नहीं होती है ।<br></div>
    <div class=tikaTopContainer><b><br> टीका : 
    <span id=teeka0 class=gatha053 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha053-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><div class=teekaPadya align=center>अनंतर्मुहूर्तमात्रे, प्रतिसमयमसंख्यलोकपरिणामा:<br>क्रमवृद्धा अपूर्वगुणे, अनुकृष्टिर्नास्ति नियमेन</div><br><p>अध:प्रवृत्तकरण के काल से अपूर्वकरण का काल यद्यपि संख्यातगुणा हीन है तथापि सामान्य से अंतर्मुहूर्त मात्र ही है । इसमें परिणामों की संख्या अध:प्रवृत्तकरण के परिणामों की संख्या से असंख्यात लोकगुणी है और इन परिणामों में उत्तरोत्तर प्रतिसमय समान वृद्धि होती गई है अर्थात् प्रथम समय के परिणामों से जितने अधिक द्वितीय समय के परिणाम हैं उतने-उतने ही अधिक द्वितीयादि समयों के परिणामों से तृतीयादि समयों के परिणामों में सादृश्य पाया जाता है इसलिये वहाँ पर अनुकृष्टि रचना की है । इस प्रकार अपूर्वकरण में अनुकृष्टि रचना नहीं होती क्योंकि भिन्न समयवर्ती जीवों के परिणामों में यहाँ पर सादृश्य नहीं पाया जाता । इसकी अंकसंदृष्टि इस प्रकार है - सर्वधन का प्रमाण ४०९६ है, संख्यात का प्रमाण ४, चय का प्रमाण १६ और स्थान का प्रमाण ८ है । एक घाटि पद के आधे को चय और पद से गुणा करने पर चयधन का प्रमाण ७/२ x १६ x 8 = ४४८ होता है । सर्वधन में से चयधन को घटाकर पद का भाग देने से प्रथम समय संबंधी परिणामपुंज का प्रमाण (<font color=DarkSlateGray>४०९६-४४८</font>)/८=४५६ होता है । इसमें एक-एक चय जोड़ने पर द्वितियादिक समय में होने वाले परिणामों का प्रमाण निकलता है । इसमें एक घाटि पद प्रमाण चय जोड़ने से अंत समय संबंधी परिणामों का प्रमाण ४५६+७+१६=५६८ होता है ।</p><br><p>इन अपूर्वकरण परिणामों के द्वारा क्या कार्य होता है ? यह दो गाथाओं द्वारा स्पष्ट करते हैं -</p></font></td>
      </tbody></table></div>
</body>
</html>
