<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='182.html'><img src='../../../../../images/common/prev.jpg' id=next height=50 width=50/></a>
      <a href='184.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿निक्षेप और उसके प्रकार</font></div>
    <h3 class=mainTitle align=center><font color=maroon> ﻿प्रमाणनययोर्निक्षेपणं आरोपणं निक्षेप:, स नामस्‍थापनादि-भेदेन चतुर्विध: ॥१८३॥<br> </font></h3>
  <div class=bottomContainer id=bottomTxt186 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿प्रमाण और नय के विषय में यथायोग्‍य नाभादिरूप से पदार्थ निक्षेपण करना अर्थात् आरोपण करना निक्षेप है । वह निक्षेप नाम, स्‍थापना; द्रव्‍य और भाव के भेद से चार प्रकार का है ।<br></div>
    <div class=tikaTopContainer><b><br> टीका : 
    <span id=teeka0 class=gatha183 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha183-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿नाम, स्‍थापना, द्रव्‍य और भावरूप से जीवादि द्रव्‍यों का न्‍यास अर्थात् निक्षेप होता है । <ul><li>संज्ञा के अनुसार गुणरहित वस्‍तु में व्‍यवहार के लिये अपनी इच्‍छानुसार की गई संज्ञा को <b>नाम-निक्षेप</b> कहते हैं । <li>काष्‍ठ-कर्म, पुस्‍तक-कर्म, चित्र-कर्म और अक्ष-निक्षेप आदि में 'यह वह है' इस प्रकार स्‍थापित करने को <b>स्‍थापना-निक्षेप</b> कहते हैं । <li>जो गुणों के द्वारा प्राप्‍त हुआ था या गुणों को प्राप्‍त हुआ था अथवा जो गुणों के द्वारा प्राप्‍त किया जायगा या गुणों को प्राप्‍त होगा वह <b>द्रव्‍य-निक्षेप</b> है । <li>वर्तमान पर्याय से युक्‍त द्रव्‍य <b>भाव-निक्षेप</b> है । </ul>खुलासा इस प्रकार है -- नाम-जीव, स्‍थापना-जीव, द्रव्‍य-जीव और भाव-जीव, इस प्रकार जीव पदार्थ का न्‍यास चार प्रकार से किया जाता है । कहा भी है -- </p><br><p>णामजिणा जिणणाम, ठवणजिणा पुण जिणंदपडिमाओ ।<br>दव्‍वंजिणा जिणनीवा भावजिणा समवसरणत्‍था ॥</p><br><p><b><font color=maroon>अर्थ –</font></b> जिन नाम जिन का नाम-निक्षेप है । जिनेन्‍द्र भगवान् की प्रतिमा जिन की स्‍थापना-निक्षेप है । जिनेन्‍द्र का जीव जिन का द्रव्‍य-निक्षेप है । समवशरण में स्थित जिनेन्‍द्र जिन का भाव-निक्षेप है ।</p><br><p>नामनिक्षेप</p><br><p>धवल में श्री वीरसेन आचार्य ने इन निक्षेप का स्‍वरूप निम्‍न प्रकार कहा है --</p><br><p>नाम‍ निक्षेप-अन्‍य निमित्तों की अपेक्षा रहित किसी की 'मंगल' ऐसी संज्ञा करने को नाम-मंगल कहते हैं । नाम-निक्षेप में संज्ञा के चार निमित्त होते हैं -- जाति, द्रव्‍य, गुण और क्रिया । उन चार निमित्तों में से <ul><li>तद्भव और साद्दश्‍य लक्षण वाले सामान्‍य को <b>जाति</b> कहते हैं । <li><b>द्रव्‍य</b> निमित्त के दो भेद हैं, संयोग-द्रव्‍य और समवाय-द्रव्‍य । उनमें <ul><li>अलग अलग सत्ता रखने वाले द्रव्‍यों के मेल से जो पैदा हो, उसे संयोग-द्रव्‍य कहते हैं । <li>जो द्रव्‍य में समवेत हो उसे समवाय-द्रव्‍य कहते हैं । </ul><li>जो पर्यायादिक से परस्‍पर विरूद्ध हो अथवा अविरूद्ध हो, उसे <b>गुण</b> कहते हैं । <li>परिस्‍पन्‍द को <b>क्रिया</b> कहते हैं ।</ul></p><br><p>इन चार प्रकार के निमित्तों में से <ul><li>गौ, मनुष्‍य, घट, पट आदि जाति-निमित्तक नाम हैं । <li><ul><li>दण्‍डी, छत्री इत्‍यादि संयोग-द्रव्‍य-निमित्तक नाम है क्‍योंकि स्‍वतन्‍त्र सत्ता रखने वाले दण्‍ड आदि के संयोग से दण्‍डी आदि नाम व्‍यवहार में आते हैं । <li>गल-गण्‍ड, काना, कुबड़ा इत्‍यादि समवाय-द्रव्‍य-निमित्तक नाम हैं, क्‍योंकि जिसके लिये 'गलगण्‍ड' इस नाम का उपयोग किया गया है उससे, गले का गण्‍ड भिन्‍न सत्ता वाला द्रव्‍य नहीं है । </ul><li>कृष्‍ण, रूधिर इत्‍यादि गुण-निमित्तक नाम हैं, क्‍योंकि कृष्‍ण आदि गुणों के निमित्त से उन गुण वाले द्रव्‍यों में ये नाम व्‍यवहार में आते हैं । <li>गायक, नर्तक इत्‍यादि क्रिया-निमित्तक नाम हैं, क्‍योंकि गाना, नाचना आदि क्रियाओं के निमित्त से गायक, नर्तक आदि नाम व्‍यवहार में आते हैं । </ul>इस तरह जाति आदि इन चार निमित्तों को छोड़कर संज्ञा की प्रवृत्ति में अन्‍य कोई निमित्त नहीं है ।</p><br><p>स्‍थापना निक्षेप</p><br><p>किसी नाम को धारण करने वाले दूसरे पदार्थ की 'वह यह है' इस प्रकार स्‍थापना करने को स्‍थापना-निक्षेप कहते हैं । स्‍थापना-निक्षेप दो प्रकार का है - सद्भाव स्‍थापना और असद्भाव स्‍थापना । जिस वस्‍तु की स्‍थापना की जाती है उसके आकार को धारण करने वाली वस्‍तु में सद्भाव-स्‍थापना समझना चाहिये तथा जिस वस्‍तु की स्‍थापना की जाती है उसके आकार से रहित वस्‍तु में असद्भाव स्‍थापना समझना चाहिये ।</p><br><p>द्रव्‍य निक्षेप</p><br><p>आगे होने वाली पर्याय को ग्रहण करने के सन्‍मुख हुए द्रव्‍य को (<font color=DarkSlateGray>उस पर्याय की अपेक्षा</font>) द्रव्‍यनिक्षेप कहते हैं अथवा वर्तमान पर्याय की विवक्षा से रहित द्रव्‍य को द्रव्‍यनिक्षेप कहते हैं ।</p><br><p>नोट - इसके भेद प्रतिभेदों का विशद कथन ध.१ में है</p><br><p>भाव निक्षेप</p><br><p>वर्तमान पर्याय से युक्‍त द्रव्‍य को भाव कहते है ।</p><br><p>नोट - इसके भेदों का विशेष कथन ध.१ में है</p><br><p>॥ इस प्रकार निक्षेप की व्‍युत्‍पत्ति का कथन हुआ ॥</p></font></td>
      </tbody></table></div>
</body>
</html>
