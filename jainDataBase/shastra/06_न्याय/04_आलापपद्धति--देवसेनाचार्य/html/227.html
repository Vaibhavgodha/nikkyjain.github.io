<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='226.html'><img src='../../../../../images/common/prev.jpg' id=next height=50 width=50/></a>
      <a href='228.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿उपचरितासद्भूत व्‍यवहार-नय</font></div>
    <h3 class=mainTitle align=center><font color=maroon> ﻿तत्र संश्‍लेषरहितवस्‍तुसम्‍बन्‍धविषय उपचरितासद्भूतव्‍यव-हारो यथा देवदत्तस्‍य धनमिति ॥२२७॥<br> </font></h3>
  <div class=bottomContainer id=bottomTxt230 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿उनमें से संश्‍लेष-सम्‍बन्‍ध रहित, ऐसी भिन्‍न वस्तुओं का परस्‍पर में सम्‍बन्‍ध ग्रहण करना उपचरितासद्भूतव्‍यवहार नय का विषय है । जैसे -- देवदत्त का धन ।<br></div>
    <div class=tikaTopContainer><b><br> टीका : 
    <span id=teeka0 class=gatha227 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha227-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿देवदत्त और धन भिन्‍न-सत्ता वाले द्रव्‍य हैं । इन दोनों का संश्‍लेष सम्‍बन्‍ध भी नहीं है । किन्‍तु, स्‍व-स्‍वामी सम्‍बन्‍ध है । देवदत्त धन का स्‍वामी है और धन उसका स्‍व है । देवदत्त  को अधिकार है कि वह अपने धन को तीर्थ-वन्‍दना, जिन-मन्दिर-निर्माण तथा दान आदिक धर्म-कार्यों में व्‍यय करे या अपने भोगोपभोग में व्‍यय करे । देवदत्त के धन को व्‍यय करने का देवदत्त के अतिरिक्‍त अन्‍य किसी पुरूष को अधिकार नहीं है ।  देवदत्त के दिये बिना यदि देवदत्त के धन को कोई अन्‍य पुरूष ग्रहण करता है तो वह चोर है, क्‍योंकि 'अद्त्तादानं स्‍तेयम्' ऐसा आर्ष-वाक्‍य है । इसी प्रकार ज्ञान-ज्ञेय सम्‍बन्‍ध भी इस उपचरितासद्भूत व्‍यवहारनय का विषय है, क्‍योंकि ज्ञान का स्‍व-चतुष्‍टय भिन्‍न है और ज्ञेय-द्रव्‍यों का स्‍वचतुष्‍टय भिन्‍न है । ज्ञान और ज्ञेय में संश्‍लेष सम्‍बन्‍ध भी नहीं है तथापि ज्ञान ज्ञेयों को जानता है और ज्ञेय ज्ञान के द्वारा जाने जाते हैं । अतः ज्ञान-ज्ञेय सम्‍बन्‍ध यथार्थ है जो कि उपचरितासद्भूत व्‍यवहारनय का विषय है । यदि ज्ञान-ज्ञेय सम्‍बन्‍ध यथार्थ न हो तो सर्वज्ञता का अभाव हो जायगा । इसी प्रकार अन्‍य सम्‍बन्‍धों के विषय में भी जानना चाहिये ।</p></font></td>
      </tbody></table></div>
</body>
</html>
