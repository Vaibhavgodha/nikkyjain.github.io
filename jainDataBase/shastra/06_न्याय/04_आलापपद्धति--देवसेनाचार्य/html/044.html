<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='043.html'><img src='../../../../../images/common/prev.jpg' id=next height=50 width=50/></a>
      <a href='045.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿उपनय के भेद</font></div>
    <h3 class=mainTitle align=center><font color=maroon> ﻿सद्भूतव्‍यवहारः असद्भूतव्‍यवहारः उपचरितासद्भूतव्‍यवहारश्‍चेत्‍युपनयास्‍त्रेधा ॥४४॥<br> </font></h3>
  <div class=bottomContainer id=bottomTxt46 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿सद्भूत-व्‍यवहार, असद्भूतव्‍यवहार और उपचरित-असद्भूत-व्‍यवहार ऐसे उपनय के तीन भेद होते हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha044 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha044-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿'भेदोपचारतया वस्‍तु व्‍यवहियत इति व्‍यवहारः ।' द्वन्‍द्व-समास की अपेक्षा इस सूत्र का अर्थ होता है -- भेद और उपचार के द्वारा जो वस्‍तु का व्‍यवहार होता है वह व्‍यवहार नय है । जो भेद के द्वारा वस्‍तु का व्‍यवहार करे वह सद्भूत-व्‍यवहार-नय है और जो उपचार के द्वारा वस्‍तु का व्‍यवहार करे वह असद्भूत-व्‍यवहार-नय है ।</p><br><p>संज्ञा, संख्‍या, लक्षण, प्रयोजन की अपेक्षा गुण और गुणी में भेद करने वाली नय सद्भूत-व्‍यवहार नय है । इसी प्रकार पर्याय-पर्यायी में, स्‍वभाव-स्‍वभावी में, कारक-कारकी में भी भेद करना सद्भूत-व्‍यवहार-नय है । जैसे -- उष्‍ण स्‍वभाव और अग्नि स्‍वभावी में भेद करना तथा मृतपिंड की शक्ति-विशेष कारक में और मृतपिंड कारकी में भेद करना । ये सब सद्भूत-व्‍यवहार-नय के दृष्‍टान्‍त हैं ।</p><br><p>      अन्‍यत्र प्रसिद्ध धर्म (<font color=DarkSlateGray>स्‍वभाव</font>) का अन्‍यत्र समारोप करने वाली असद्भूत-व्‍यवहार नय है । जैसे पुद्गल आदि में जो धर्म (<font color=DarkSlateGray>स्‍वभाव</font>) है उसका जीवादि में समारोप करना । इसके नौ भेद हैं <ol><li>द्रव्‍य में द्रव्‍य का उपचार, <li>पर्याय में पर्याय का उपचार, <li>गुण में गुण का उपचार, <li>द्रव्‍य में गुण का उपचार, <li>द्रव्‍य में पर्याय का उपचार, <li>गुण में द्रव्‍य का उपचार, <li>गुण में पर्याय का उपचार, <li>पर्याय में द्रव्‍य का उपचार, <li>पर्याय में गुण का उपचार ।</ol>यह नौ प्रकार का उपचार असद्भूत-व्‍यवहारनय का विषय है । जैसे -- <ol><li>पुद्गल में जीव का उपचार अर्थात् पृथ्‍वी आदि पुद्गल में  एकेन्द्रिय जीव का उपचार । <li>दर्पणरूप पर्याय में अन्‍य पर्यायरूप प्रतिबिंब का उपचार । किसी के प्रतिबिंब को देखकर जिसका वह प्रतिबिंब है उसको उस प्रतिबिंबरूप बतलाना । <li>मतिज्ञान मूर्त है -- यहाँ विजाति ज्ञानगुण में विजाति मूर्तगुण का आरोपण है । <li>जीव-अजीव ज्ञेय अर्थात् ज्ञान के विषयक हैं । यहां जीव-अजीव द्रव्‍य में ज्ञानगुण का उपचार है । <li>परमाणु बहुप्रदेशी है अर्थात् परमाणु पुद्गल-द्रव्‍य में बहुप्रदेशी पर्याय का उपचार है । <li>श्‍वेत प्रसाद । यहाँ पर श्‍वेत गुण में प्रसाद द्रव्‍य का आरोप किया गया है । <li>ज्ञानगुण के परिणमन में ज्ञान-पर्याय का ग्रहण, गुण में पर्याय का आरोपण है । <li>स्‍कंध को पुद्गल द्रव्‍य कहना, पर्याय में द्रव्‍य का उपचार हे ।  <li>इसका शरीर रूपवान है । यहाँ पर शरीर रूप पर्याय में 'रूपवान' गुण का उपचार किया गया है।</ol></p><br><p>उपचरित-असद्भूत-व्‍यवहारनय</p><br><p>मुख्‍य में अभाव में प्रयोजनवश या निमित्तवश जो उपचार होता है वह उपचरित-असद्भूत-व्‍यवहारनय है । जैसे मार्जार (<font color=DarkSlateGray>बिलाव</font>) को सिंह कहना । यहाँ पर मार्जार और सिंह में में साद्दश्‍य सम्‍बन्‍ध के कारण मार्जार में सिंह का उपचार किया गया है, क्‍योंकि सम्‍बन्‍घ के बिना उपचार नहीं हो सकता । जैसे चूहे आदि में सिंह का उपचार नहीं किया जा सकता । वह सम्‍बन्‍घ अनेक प्रकार का है । जैसे -- अविनाभाव सम्‍बन्‍घ, संश्‍लेष सम्‍बन्‍घ, परिणाम-परिणामी सम्‍बन्‍घ, श्रद्धा-श्रद्धेय सम्‍बन्‍घ, ज्ञान-शेय सम्‍बन्‍घ, चारित्र-चर्या सम्‍बन्‍घ इत्‍यादि । ये सब उपचरित-असद्भूत-व्‍यवहारनय के विषय हैं । 'तत्त्वार्थ का श्रद्धान सम्‍यग्‍दर्शन है' यह उपचरित-असद्भूत-व्‍यवहारनय का विषय है, क्‍योंकि यहाँ पर श्रद्धा-श्रद्धेय सम्‍बन्‍घ पाया जाता है ।'सर्वज्ञ' यह भी उपचरित-असद्भूत-व्‍यवहारनय का विषय है, ज्ञेय-ज्ञायक सम्‍बन्‍घ पाया जाता है, सर्व जो ज्ञेय उनका ज्ञायक सर्वज्ञ होता है । इत्‍यादि </p></font></td>
      </tbody></table></div>
</body>
</html>
