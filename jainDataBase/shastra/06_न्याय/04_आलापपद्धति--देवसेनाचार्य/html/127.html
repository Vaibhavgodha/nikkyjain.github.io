<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='126.html'><img src='../../../../../images/common/prev.jpg' id=next height=50 width=50/></a>
      <a href='128.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿उत्तर</font></div>
    <h3 class=mainTitle align=center><font color=maroon> ﻿तथा हि - सर्वथैकान्तेन सद्रूपस्य न नियतार्थव्यवस्था, संकरादिदोषत्वात्‌ ॥१२७॥<br> </font></h3>
  <div class=bottomContainer id=bottomTxt130 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿संकरादि दोषों से दूषित होने के कारण सर्वथा एकान्‍त के मानने पर सद्रूप पदार्थ की नियत अर्थव्‍यवस्‍था नहीं हो सकती है ।<br></div>
    <div class=tikaTopContainer><b><br> टीका : 
    <span id=teeka0 class=gatha127 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha127-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿१. संकर, २. व्‍यतिकर, ३. विरोध, ४. वैयाधिकरण, ५. अनवस्‍था, ६. संशय, ७. अप्रतिपत्ति, ८. अभव, ये संकरादि आठ दोष हैं ।</p><br><p><ol><li>संकर - सर्व वस्‍तुओं का परस्‍पर मिलकर एक वस्‍तु हो जाना ।</p><br><p><li>व्‍यतिकर - जिस वस्‍तु की किसी भी प्रकार से स्थिति न हो, वह व्‍यतिकर दोष है । जैसे -- 'चक्षु से सुना' यह व्‍यतिकर दोष है ।</p><br><p><li>विरोध - जड़ का चेतन हो जाना और चेतन का जड़ होना । जड़ और चेतन में परस्‍पर विरोध है ।</p><br><p><li>वैयाधिकरण - एक समय में अनेक वस्‍तुओं में विषम अर्थात् परस्‍पर विरूद्ध पर्यायें रह सकती हैं । जैसे -- शीत व उष्‍ण पर्यायें भिन्‍न-भिन्‍न वस्‍तुओं में तो रह सकती हैं, यथा-जल में शीतलता और अग्नि में उष्‍णता । किन्तु इन दोनों परस्‍पर विरूद्ध अर्थात् विषम पर्यायों को एक ही समय में एक के आधार कहना वैयाधिकरण दोष है ।</p><br><p><li>अनवस्‍था - एक से दूसरे की, दूसरे से तीसरे की और तीसरे से चौथे की उत्‍पत्ति-इस प्रकार कहीं पर भी ठहरात नहीं होना जैसे- ईश्‍वर-कर्तृत्‍व में अनवस्‍था दोष आता है, क्‍योंकि संसार का कर्ता ईश्‍वर है, ईश्‍वर का कर्ता अन्‍य है और उस अन्‍य का कर्ता दूसरा है । इस प्रकार कल्‍पनाओं का कहीं विराम न होना अनवस्‍था दोष है ।</p><br><p><li>संशय - वर्तमान में निश्‍चय न कर सकना संशय है । अथवा, विरूद्ध अनेक कोटि को स्‍पर्श करने वाले विकल्‍प को संशय कहते है । जैसे -- यह सीप है या चांदी ।</p><br><p><li>अप्रतिपत्ति - वस्‍तु-स्‍वरूप की अज्ञानता अप्रतिपत्ति है ।</p><br><p><li>अभाव - जिस वस्तु का सर्वथा अभाव हो उसको कहना अभाव दोष है। जैसे -- गधे के सींग ।</ol></p></font></td>
      </tbody></table></div>
</body>
</html>
