<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='008.html'><img src='../../../../../images/common/prev.jpg' id=next height=50 width=50/></a>
      <a href='010.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿सामान्‍य गुणों के नाम</font></div>
    <h3 class=mainTitle align=center><font color=maroon> ﻿अस्तित्‍वं, वस्‍तुत्‍वं, द्रव्‍यत्‍वं, प्रमेयत्‍वं, अगुरूलघुत्‍वं, प्रदेशत्‍वं, चेतनत्‍वमचेतनत्‍वं, मूर्तत्‍वममूर्तत्‍वं, द्रव्‍याणां दश सामान्‍यगुणाः ॥९॥<br> </font></h3>
  <div class=bottomContainer id=bottomTxt11 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अस्तित्‍व, वस्‍तुत्‍व, द्रव्‍यत्‍व, प्रमेयत्‍व, अगुरूलघुत्‍व, प्रदेशत्‍व, चेतनत्‍व, अचेतनत्‍व, मूर्तत्‍व, और अमूर्तत्‍व ये द्रव्‍यों के दस सामान्‍य गुण हैं । <br></div>
    <div class=tikaTopContainer><b><br> टीका : 
    <span id=teeka0 class=gatha009 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha009-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><div class=teekaPadya align=center>दव्‍वाणं सहभूदा सामण्‍णविसेसदो गुणा णेया ।<br>सव्‍वेसिं सामण्‍णा दह भणिया सोलस विसेसा ॥११॥<br>अत्थित्तं वत्‍थुत्तं दव्‍वत्त पमेयत्त अगुरूलहुगुत्तं ।<br>देसत्त चेदणिदरं मुत्तममुत्तं वियाणेह ॥प्रा.न.च.१२॥</div><br><p>जो द्रव्‍य के सहभावी हों उन्‍हें गुण कहते हैं । वे गुण दो प्रकार के हैं -- सर्व द्रव्यों में पाए जाने वाले सामान्‍य गुण दस और विशेष गुण सोलह होते हैं । अस्तित्‍व, वस्‍तुत्‍व, द्रव्‍यत्‍व, प्रमेयत्‍व, अगुरूलघुत्‍व, प्रदेशत्‍व, चेतनत्‍व, अचेतनत्‍व, मूर्तत्‍व और अमूर्तत्‍व ये दस सामान्‍य गुण जानने चाहिये ।</p><br><p>एक द्रव्‍य को दूसरे द्रव्‍य से पृथक् करे, उसे गुण कहते हैं । (<font color=DarkSlateGray>सूत्र ९२-९६</font>)</p><br><p>यद्यपि ग्रन्‍थकार स्‍वयं इन गुणों का स्‍वरूप आगे सूत्र ९४-१०४ कहेंगे तथापि पाठकों की सुविधा के लिये उनका स्‍वरूप यहां पर भी दिया जाता है ।</p><br><p><ul><li>जिस द्रव्‍य को जो स्‍वभाव प्राप्‍त है, उस स्‍वभाव से च्‍युत न होना <b>अस्तित्‍व</b> गुण है । (<font color=DarkSlateGray>सूत्र १०६</font>) <li>सामान्‍य-विशेषात्‍मक वस्‍तु होती है । उस वस्‍तु का जो भाव वह <b>वस्‍तुत्‍व</b> है । (<font color=DarkSlateGray>सूत्र ९५</font>) <li>जो अपने प्रदेश-समूह के द्वारा अखण्‍डपने से अपने स्‍वभाव व विभाव पर्यायों को प्राप्‍त होता है, होवेगा, हो चुका है, वह द्रव्य है । उस द्रव्‍य का जो भाव, वह द्रव्‍यत्‍व है । अथवा, वस्‍तु के सामान्‍यपने को <b>द्रव्‍यत्‍व</b> कहते है, क्‍योंकि वह सामान्‍य ही विशेषों को प्राप्‍त होता है । (<font color=DarkSlateGray>सूत्र ९६</font>) <li>जिस शक्ति के निमित्त से द्रव्‍य किसी भी प्रमाण (<font color=DarkSlateGray>ज्ञान</font>) का विषय अवश्‍य होता है वह <b>प्रमेयत्‍व</b> गुण है ।  (<font color=DarkSlateGray>सूत्र ९८</font>) <li>जो सूक्ष्‍म, वचन के अगोचर,  प्रति-समय परिणमन-शील और आगम-प्रामण से जाना जाता है, वह <b>अगुरूलघु</b> गुण है । (<font color=DarkSlateGray>सूत्र ९९</font>) <li>जिसके निमित्त से द्रव्‍य क्षेत्रपने को प्राप्‍त हो वह <b>प्रदेशत्‍व</b> गुण है । एक अविभागी पुद्गल परमाणु के द्वारा व्‍याप्‍त क्षेत्र को प्रदेश कहते है । (<font color=DarkSlateGray>सूत्र १००</font>) <li>अनुभूति का नाम चेतना है । जिस शक्ति के निमित्त से स्‍व-पर की अनुभूति अर्थात् प्रतिभासकता होती है वह <b>चेतना</b> गुण है । (<font color=DarkSlateGray>सूत्र १०१</font>) <li>जड़पने को अचेतन कहते हैं, अननुभवन सो अचेतनता है । चेतना का अभाव सो <b>अचेतनत्‍व</b> है ।  (<font color=DarkSlateGray>सूत्र १०२</font>) </p><br><p>रूपादिपने को अर्थात् स्‍पर्श-रस-गन्घ और वर्णपने की <b>मूर्तत्‍व</b> कहते हैं । (<font color=DarkSlateGray>सूत्र १०३</font>) <li>स्‍पर्श-रस-गन्‍ध-वर्ण इनसे रहितपना <b>अमूर्तत्‍व</b> है । (<font color=DarkSlateGray>सूत्र १०४</font>) </ul></p><br><p>ये गुण एक से अधिक द्रव्‍यों में पाये जाते है इसलिये ये सामान्‍य गुण है । चेतनत्‍व भी सर्व जीवों में पाया जाता है इसलिये सामान्‍य गुण है । मूर्तत्‍व भी सर्व पुद्गलों में पाया जाता है इसलिये सामान्‍य गुण है । जीव के अतिरिक्‍त अन्‍य पांच द्रव्‍य अचेतन है और जीव, धर्म, अघर्म, आकाश और काल द्रव्‍य अमूर्तिक हैं, इसलिये अचेतनत्‍व और अमूर्तत्‍व भी सामान्‍य (<font color=DarkSlateGray>साधारण</font>) गुण हैं । </p><br><p><b><font color=red>प्रश्न – चेतनत्‍व और मूर्तत्‍व सामान्‍य गुण कैसे हैं ? </p><br><p></font><font color=darkGreen>उत्तर –</font></b> जीव और पुद्गल यदि एक एक होते तो शंका ठीक थी । किन्‍तु जीव भी अनन्‍त हैं और पुद्गल भी अनन्‍त हैं । अतः स्‍वजाति की अपेक्षा चेतनत्‍व व मूर्तत्‍व सामान्‍य गुण हैं ।</p></font></td>
      </tbody></table></div>
</body>
</html>
