<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='035.html'><img src='../../../../../images/common/prev.jpg' id=next height=50 width=50/></a>
      <a href='037.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿एकदेश प्रत्‍यक्ष कितने</font></div>
    <h3 class=mainTitle align=center><font color=maroon> ﻿अवधिमनःपर्ययावेकदेशप्रत्‍यक्षौ ॥३६॥<br> </font></h3>
  <div class=bottomContainer id=bottomTxt38 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿अवधि-ज्ञान और मनःपर्यय-ज्ञान ये दोनों एकदेश प्रत्‍यक्ष हैं । <br></div>
    <div class=tikaTopContainer><b><br> टीका : 
    <span id=teeka0 class=gatha036 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha036-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><div class=teekaPadya align=center>ऋजुविपुलमती मनःपर्ययः ॥त.सू.१/२३॥</div><br><p><b><font color=maroon>अर्थ –</font></b>  ऋजुमति और विपुलमति के भेद से मनःपर्यय ज्ञान दो प्रकार का है । ऋजुमति मनःपर्यय ज्ञान ऋजुमनोगत अर्थ को विषय करता है, ऋजु-वचनगत अर्थ को विषय करता है और ऋजुकायगत अर्थ को विषय करता है (<font color=DarkSlateGray>ध.१३/३२९सू६२</font>) । विपुलमति मनःपर्यय ज्ञान ऋजुमनोगत अर्थ को जानता है, अनृजुमनोगत अर्थ को जानता है, ऋजुवचनगत अर्थ को जानता है, अनृजुवचनगत अर्थ को जानता है, ऋजुकायगत अर्थ को जानता है, और ऋनृजुकायगत अर्थ को जानता है । (<font color=DarkSlateGray>ध.१३सू.७०/३४०</font>)</p><br><p>ऋजुमति मनःपर्यय ज्ञानी काल की अपेक्षा जघन्‍य से दो-तीन भव और उत्कर्ष से सात और आठ भवों को जानता है, क्षेत्र की अपेक्षा जघन्‍य से आठ-कोस भीतर की बात और उत्‍कर्ष से आठ-योजन के भीतर की बात जानता है, बाहर की नहीं जानता । (<font color=DarkSlateGray>ध.१३/३३८-३३९</font>) </p><br><p>विपुलमति मनःपर्यय ज्ञान काल की अपेक्षा जघन्‍य से सात आठ भवों और उत्‍कर्ष से असंख्‍यात भवों को जानता है, क्षेत्र की अपेक्षा जघन्‍य से आठ योजन और उत्‍कर्ष से मानुषोतरशैल अर्थात् ४५ लाख योजन के भीतर की बात को जानता है। (<font color=DarkSlateGray>ध.१३/३४२-३४३</font>)</p></font></td>
      </tbody></table></div>
</body>
</html>
