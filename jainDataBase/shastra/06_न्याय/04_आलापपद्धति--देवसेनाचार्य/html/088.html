<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='087.html'><img src='../../../../../images/common/prev.jpg' id=next height=50 width=50/></a>
      <a href='089.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿उपचरित असद्भूत व्‍यवहारनय के प्रकार</font></div>
    <h3 class=mainTitle align=center><font color=maroon> ﻿उपचरितासद्भूतव्‍यवहारस्‍त्रेधा ॥८८॥<br> </font></h3>
  <div class=bottomContainer id=bottomTxt91 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿उपचरित असद्भूत व्‍यवहारनय तीन प्रकार का है ।<br></div>
    <div class=tikaTopContainer><b><br> टीका : 
    <span id=teeka0 class=gatha088 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha088-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿१. स्‍वजात्‍युपचरित-असद्भूतव्‍यवहार-उपनय, २. विजात्‍युपचरित-असद्भूतव्‍यवहार-उपनय, ३. स्‍वजातिविजात्‍युपचरित-असद्भूत-व्‍यवहार-उपनय के भेद से उपचरित असद्भूतव्‍यवहार-उपनय तीन प्रकार का है । इनका कथन आगे किया जा रहा है ।</p><br><p>संस्‍कृत नयचक्र में कथन इस प्रकार है --</p><br><p>उपचाराद्प्‍युपचार यः करोति स उपचरितसद्भूतव्‍यवहारः । स च सत्‍यासत्‍योभयार्थेन त्रिधा । (<font color=DarkSlateGray>सं.न.च.४८</font>) </p><br><p>देशनाथो यथा देशे जातो यथार्थनायक: ।<br>देशार्थो जल्‍पमानो मे सत्‍यासत्‍योभयार्थक: ॥१॥</p><br><p><b><font color=maroon>अर्थ –</font></b> जो उपचार से भी उपचार करता है वह उपचरित-असद्भूत-व्‍यवहार उपनय है । वह सत्‍योपचारासद्भूत, असत्‍योपचारासद्भूत और उभयोपचारासद्भूत के भेद से तीन प्रकार का है ।</p><br><p>जो नय किसी प्रयोजन या निमित्त से बिलकुल भिन्‍न स्‍वजातीय, विजातीय तथा स्‍व‍जातिविजातीय पदार्थों को अभेदरूप से ग्रहण करता है वह उपचरितासद्भूत-व्‍यवहार उपनय है ।</p><br><p>प्राकृत नयचक्र में भी इसी प्रकार कहा है --</p><br><p>उवयारा उवयारं सच्‍चासक्ष्‍च्‍चेसु उद्दयश्रत्‍थेसु ।<br>सज्‍जाइइयरमिस्‍सो उवयरिओ कुणइ ववहारो ॥प्रा.न.च.७१॥</p><br><p>स्‍वजातीयोपचरितासद्भूतव्‍यवहारो विजातीयोपचरितासद्भूत-व्‍यवहार: सजातीय-विजातियोपचरितासद्भूतव्‍यवहार: इति उपचरिता-सद्भूततोपि त्रेधा । </p><br><p>देसवई देसत्‍थो अत्‍थवणिज्‍जो तहेव जंपंतो ।<br>में देसं मे दव्‍वं सच्‍चाससच्‍चंपि उभयत्‍थं ॥७२॥</p><br><p><b><font color=maroon>अर्थ –</font></b> जो नय सत्‍य (<font color=DarkSlateGray>स्‍वजाति</font>) पदार्थ में असत्‍य (<font color=DarkSlateGray>विजातीय</font>) पदार्थ में और उभय (<font color=DarkSlateGray>स्‍वजातीय-विजातीय</font>) पदार्थ में उपचार से भी उपचार करता है वह स्‍वजाति-उपचरित-असद्भूत व्‍यवहार-उपनय, विजाति-उपचरित-असद्भूत-व्‍यवहार-उपनय और स्‍वजाति-विजाति-उपचरित-अद्भूत्त-व्‍यवहार-उपनय है ।</p><br><p>स्‍वजा‍तीयोपचरिताद्भूतव्‍यहार, विजातीयोपचरितासद्भूतव्‍यवहार, स्‍वजातीयविजातियोपचरितासद्भूत-व्‍यवहार के भेद से उपचरितासद्भूतव्‍यवहार उपनय तीन प्रकार का है ।</p><br><p>जिस प्रकार देश का स्‍वामी देशपति तथा अर्थ का स्‍वामी अर्थपति होता है उसी प्रकार सत्‍यपदार्थ (<font color=DarkSlateGray>स्‍वजातीय पदार्थ</font>), असत्‍य (<font color=DarkSlateGray> विजातीय </font>) पदार्थ और स्‍वजातीय-विजातीयपदार्थों  तो मेरा देश, मेरा द्रव्‍य है, इत्‍यादि कहा जाता है ।</p><br><p>राजा देश का स्‍वामी होता है और सेठ (<font color=DarkSlateGray>धनपति</font>) धन का स्‍वामी होता है। स्‍त्री का स्‍वामी पति होता है । यह सब कथन यद्यपि उपचरित-असद्भूत-व्‍यवहार उपनय का विषय है तथापि यथार्थ है । यदि यथार्थ न होता तो सीता के हरी जाने पर सीतापति श्री रामचन्‍द्र जी रावण से युद्ध क्‍यों करते ? इसी प्रकार देश की रक्षा के लिए देशपति राजा शत्रु के साथ युद्ध क्‍यों करते ? तथा रावण, कौरव आदि दोषी क्‍यों होते ? इससें सिद्ध है कि स्‍त्री, धन व देश आदि का स्‍वामिपना स्तात् यथार्थ है । यदि इस सम्‍बन्‍ध को अर्थात् स्‍वामिपने को सर्वथा अयथार्थ मान लिया जाय तो अराजकता और अन्‍याय फैल जायगा । चोरी आदि पाप नहीं ठहरेगा । इसका विशेष कथन सूत्र २१३ की टीका में है ।</p></font></td>
      </tbody></table></div>
</body>
</html>
