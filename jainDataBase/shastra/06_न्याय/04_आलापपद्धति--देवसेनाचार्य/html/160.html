<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='159.html'><img src='../../../../../images/common/prev.jpg' id=next height=50 width=50/></a>
      <a href='161.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿पुद्गल का चेतन-स्‍वभाव</font></div>
    <h3 class=mainTitle align=center><font color=maroon> ﻿असद्भूतव्यवहारेण कर्मनोकर्मणोरपि चेतनस्वभावः ॥१६०॥<br> </font></h3>
  <div class=bottomContainer id=bottomTxt163 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿असद्भूत-व्‍यवहार उपनय की अपेक्षा कर्म, नोकर्म के भी चेतन-स्‍वभाव है ।<br></div>
    <div class=tikaTopContainer><b><br> टीका : 
    <span id=teeka0 class=gatha160 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha160-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿असद्भूत-व्‍यवहार नय का कथन सूत्र २०७ में है । असद्भूत-व्‍यवहार उपनय के तीन भेद हैं । उनमें जो दूसरा भेद 'विजात्‍यसद्भूतव्‍यवहार उपनय' है, उसकी अपेक्षा कर्म, नोकर्म के भी चेतन-स्‍वभाव है । सूत्र ८६ के विशेषार्थ में संस्‍कृत नयचक्र के आधार पर यह कहा गया है कि शरीर (<font color=DarkSlateGray>नोकर्म</font>) को जीव कहना विजात्‍य-सद्भूतव्‍यवहार उपनय का विषय है । श्री राजवार्तिक अ० ५ सूत्र १९ वार्तिक २४ में भी कहा है --</p><br><p>पौरूषेयपरिणामानुरत्र्जित्‍वात् कर्मणः स्‍याच्‍चैतन्‍यम् । (<font color=DarkSlateGray>रा.वा.५/१९/२४</font>)</p><br><p><b><font color=maroon>अर्थ –</font></b> पौद्गलिक कर्म पुरूष (<font color=DarkSlateGray>जीव</font>) के परिणामों से अनुरंजित होने के कारण कथंचित् चेतन है ।</p><br><p>मूलाराधना गाथा ६१९ की टीका में भी इसी प्रकार कहा गया है --</p><br><p>सह चित्तेनात्‍मना वर्तते इति सचित्तं जीवशरीरत्‍वेनावस्थितं पुद्गलद्रव्‍यं । (<font color=DarkSlateGray>मूलाराधना-६१९</font>)</p><br><p><b><font color=maroon>अर्थ –</font></b> इस आत्‍मा के साथ जो पुद्गल-पदार्थ रहता है वह सचित्त है । जीव का शरीर बनकर जो पुद्गल रहता है वह सचित्त है ।</p><br><p>प्राकृत नयचक्र में कहा है --</p><br><p>एइंदियादिदेहा जीवा ववहारदो य जिणदिठ्टा ।<br>हिंसादिसु जइ पापं सव्‍वत्‍थवि किं ण ववहोरा ॥प्रा.न.च.८२/२३४॥</p><br><p><b><font color=maroon>अर्थ –</font></b> एकेन्द्रिय आदि का शरीर जीव है, ऐसा जिनेन्‍द्र ने व्‍यवहार से कहा है । यदि हिंसा आदि में पाप है तो सर्वत्र व्‍यवहार का प्रयोग क्‍यों न हो ? अर्थात् व्‍यवहार सत्‍य है, उसका सर्वत्र प्रयोग होना चाहिए ।</p><br><p>इस प्रकार कर्म, नोकर्म के भी चेतनस्‍वभाव है किन्‍तु वह निजस्‍वभाव नहीं है। जीव से बंध की अपेक्षा उनमें चेतनस्‍वभाव है जो विजात्‍यसद्भूत-व्‍यवहार उपनय का विषय है ।</p></font></td>
      </tbody></table></div>
</body>
</html>
