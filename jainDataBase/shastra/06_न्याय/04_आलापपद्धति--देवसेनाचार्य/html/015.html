<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='014.html'><img src='../../../../../images/common/prev.jpg' id=next height=50 width=50/></a>
      <a href='016.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#-पं-रत्नचन्द-मुख्तार>-पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
    <h3 class=mainTitle align=center><font color=maroon> ﻿गुणविकाराः पर्यायास्‍ते द्वेधा अर्थव्‍यंजनपर्यायभेदात् ॥१५॥<br> </font></h3>
  <div class=bottomContainer id=bottomTxt17 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿गुणों के विकार को पर्याय कहते हैं । वे पर्यायें दो प्रकार की हैं- अर्थ-पर्याय, व्‍यंजन-पर्याय ।<br></div>
    <div class=tikaTopContainer><b><br> टीका : 
    <span id=teeka0 class=gatha015 style="color: darkGreen;">&nbsp;&nbsp;-पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha015-teeka0><b><font color=darkGreen>-पं-रत्नचन्द-मुख्तार </font></b><br><br><font color=darkBlue><p>﻿परिणाम अर्थात् परिणमन को विकार कहते हैं । कहा भी है -</p><br><p>परिणाम अह वियारं ताणं तं पज्‍जयं दुविहं ॥  (<font color=DarkSlateGray>नयचक्र गाथा १७</font>)</p><br><p>       अर्थात् परिणाम या विकार को पर्याय कहते हैं और वे पर्यायें दो प्रकार की हैं ।</p><br><p>गुणद्वारेणान्‍वयरूपायाः एकत्‍वप्रतिपत्तेर्निषंघनं कारणभूतं गुणपर्यायः॥ (<font color=DarkSlateGray>पंचास्तिकाय गाथा १६ टीका</font>) </p><br><p>        अर्थात् गुणों के द्वारा अन्‍वयरूप एकता के ज्ञान का कारण जो पर्याय हो, वह गुणपर्याय है। जैसे, वर्णगुण की हरी पीली आदि पर्याय होती हैं, हर एक पर्याय में वर्णगुण की एकता का ज्ञान है, इससे यह गुण पर्याय है । </p><br><p>       अर्थ पर्याय सूक्ष्‍म होती है, क्षण क्षण में नाश होने वाली तथा वचनों के अगोचर होती है । व्‍यंजन पर्याय स्‍थूल होती है, चिरकाल तक रहती है, वचन के गोचर तथा छद्मस्‍यों की दृष्टि का विषय भी होती है ।</p><br><p>             सुहुमा अवायविसया खणखइणो अत्‍थपज्‍जया दिट्ठा ।<br>वंजणपज्‍जाया पुण थूला गिरगोयरा चिरविवत्‍था ॥व.श्रा.--२५॥</p><br><p><b><font color=maroon>अर्थ –</font></b>- पर्याय के दो शब्‍द भेद हैं- अर्थ पर्याय और व्‍यंजन पर्याय । इनमें अर्थ-पर्याय सूक्ष्‍म है, ज्ञान का विषय है, शब्‍दों से नहीं कही जा सकती और क्षण क्षण में नाश होती रहती है । किन्‍तु व्‍यंजन पर्याय स्‍थूल है, शब्‍दगोचर है अर्थात् शब्‍दों द्वारा कही जा सकती है और णिण्‍स्‍थायी है ।</p><br><p>तत्रार्थपर्यायाः सूक्ष्‍माः क्षणक्षयिणस्‍तथाऽवाग्‍गोचरा विषया भ‍वन्ति । व्‍यंजनपर्यायाः पुनः स्‍थूलाश्चिरकालस्‍थायिनो वाग्‍गोचराश्‍छद्मस्‍थदृष्टिविषयाश्‍च भवन्ति । समयवर्तिनोऽर्थपर्याया भण्‍यंते चिरकालस्‍थायिनो व्‍यंजनपर्याया भण्‍यंते इति कालकृतभेदः । (<font color=DarkSlateGray>पंचास्तिकाय गाथा १६ टीका</font>)</p><br><p>       <b><font color=maroon>अर्थ –</font></b>- अर्थ पर्याय सूक्ष्‍म है, प्रतिक्षण नाश होने वाली है तथा वचन के अगोचर है । और व्‍यंजन पर्याय स्‍थूल होती है, चिरकाल तक रहने वाली, वचनगोचर व अल्‍पज्ञानी को दृष्टिगोचर भी होती है । अर्थ पर्याय और व्‍यंजन पर्यायों में कालकृत भेद है क्‍योंकि समयवर्ती अर्थ पर्याय है और चिरकाल स्‍थायी व्‍यंजन पर्याय है । </p><br><p>    ज्ञानार्णव में भी कहा है -</p><br><p>मूर्तो व्‍यंजनपर्यायो वाग्‍गम्‍योऽनश्‍वरः स्थिरः ।<br>सूक्ष्‍मः प्रतिक्षणध्‍वंसी पर्यायश्‍चार्थसंज्ञिकः ॥ज्ञानार्णव--६/४४॥</p><br><p>       अर्थ-व्‍यंजनपर्याय मूर्तिक है, वचन के गोचर है, अनश्‍वर है, स्थिर है और अर्थ-पर्याय सूक्ष्‍म है, क्षणविध्‍वंसी है ।</p><br><p>       द्रव्‍य-पर्यायें और गुण-पर्यायें दोनों ही अर्थ-पर्याय और व्‍यंजनपर्याय के भेद से दो-दो प्रकार की होती है । इन पर्यायों का कथन सूत्रकार स्‍वयं करेंगे ।</p></font></td>
      </tbody></table></div>
</body>
</html>
