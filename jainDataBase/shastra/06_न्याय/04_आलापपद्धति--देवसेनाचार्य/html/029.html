<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='028.html'><img src='../../../../../images/common/prev.jpg' id=next height=50 width=50/></a>
      <a href='030.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#-पं-रत्नचन्द-मुख्तार>-पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿जीव और पुद्गल के भावों की संख्‍या </font></div>
    <h3 class=mainTitle align=center><font color=maroon> ﻿जीवपुद्गलयोरेकर्विंशतिः ॥२९॥<br> </font></h3>
  <div class=bottomContainer id=bottomTxt31 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव में और पुद्गल में उपर्युक्‍त इक्‍कीस (<font color=DarkSlateGray>११ सामान्‍य और १० विशेष</font>) स्‍वभाव पाये जाते है ॥३५॥<br></div>
    <div class=tikaTopContainer><b><br> टीका : 
    <span id=teeka0 class=gatha029 style="color: darkGreen;">&nbsp;&nbsp;-पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha029-teeka0><b><font color=darkGreen>-पं-रत्नचन्द-मुख्तार </font></b><br><br><font color=darkBlue><p>﻿जीव में इक्‍कीस भाव बतलायें गये हैं जिससे स्‍पष्‍ट हो जाता है कि जीव में अचेतन-स्‍वभाव और मूर्त-स्‍वभाव भी है । इसी प्रकार पुद्गल में भी इक्‍कीस स्‍वभाव कहे गये हैं जिससे स्‍पष्‍ट है कि पुद्गल में चेतन और अमूर्त स्‍वभाव भी हैं ।</p><br><p><b><font color=red>शंका – छह द्रव्‍यों में जीव चेतन स्‍वभाव वाला और शेष पांच द्रव्‍य (<font color=DarkSlateGray>पुद्गल, धर्म, अधर्म, आकाश, काल-द्रव्‍य </font>) अचेतन स्‍वभाव वाले हैं । यदि जीव में भी अचेतन स्‍वभाव मान लिया जायगा तो जीव में और अन्‍य पाँच द्रव्‍यों में कोई अन्‍तर नहीं रहेगा ? </p><br><p></font><font color=darkGreen>समाधान –</font></b> जीव में अचेतन-धर्म दो अपेक्षा से कहा गया है ।<ul><li>जीव में अनन्‍त गुण हैं । उनमें से चेतन गुण तो चेतनरूप है, अन्य गुण चेतनरूप नहीं हैं, क्‍योंकि एक गुण में दूसरा गुण नहीं होता है ।  </p><br><p>'द्रव्‍याश्रया निर्गुणा गुणाः ॥त.सू.-५/४॥'      <b>[ ]</b></p><br><p>      इस सूत्र में गुण का लक्षण बतलाते हुये जो 'निर्गुण' शब्‍द दिया गया है उससे यह स्‍पष्‍ट हो जाता है कि एक गुण अन्‍य गुणों से रहित होता है । यदि चेतनगुण के अतिरिक्‍त अन्‍यगुणों को भी चेतनरूप मान लिया जाय तो संकर दोष आ जायगा अथवा चेतन के अतिरिक्‍त अन्‍यगुणों के अभाव का प्रसंग आ जायगा । इसलिये जीव में चेतनगुण के अतिरिक्‍त अन्‍य गुण चेतन रूप नहीं है अर्थात् अचेतन हैं । श्री १०८ अकलंक देव ने स्‍वरूप सम्‍बोधन में कहा भी है --</p><br><p>प्रमेयत्‍वादिभिर्घमेरचिदात्‍मा चिदात्‍मकः ।<br>ज्ञानदर्शनतरत्तस्‍मांच्‍चेत्तना चेत नात्‍मकः ॥३॥</p><br><p>     <b><font color=maroon>अर्थ –</font></b>  प्रमेयत्‍व आदि धर्मों की अपेक्षा आत्‍मा अचित् है और ज्ञान, दर्शन की अपेक्षा से चिदात्‍मक है । अतएव आत्‍मा चेतनात्‍मक भी है और अचेत नात्‍मक भी है ।<li>जीव अनादिकाल से कर्मों से बंधा हुआ है । उन कर्मों ने जीव का चेतनगुण घात रखा है । कहा भी है -</p><br><p>का वि अउव्‍वा दीसदि पुग्‍गल-दव्‍वस्‍स एरिसी सत्ती ।<br>केवल-णाणसद्दावो विणासिदो जाइ जीवस्‍स ॥का.अ.-२११॥</p><br><p>      <b><font color=maroon>अर्थ –</font></b>  पुद्गल-द्रव्‍य की कोई ऐसी अपूर्व शक्ति है, जिससे जीव का केवलज्ञान-स्‍वभाव भी नष्‍ट हो जाता है ।</p><br><p>      इस प्रकार जितने अंशों में चेतनगुण का घात हो रहा है, उतने अंशों में अचेतनभाव है । जीव के पांच स्‍वतत्त्व-भावों में से एक औदयिक-भाव है, जिसके इक्‍कीस भेदों में से एक अज्ञान (<font color=DarkSlateGray>अचेतन</font>) भी भेद है । कहा भी है -</p><br><p>   'औपशमिकक्षायिकौ भावौ मिश्रश्‍च जीवस्‍य स्‍वत्तत्त्वमौदयिक-पारिणामिकौ च ॥त.सू.-२/१॥ गतिकषायलिग्‍ङमिथ्‍यादर्शनाज्ञानासंयतासिद्ध-लेश्‍याश्‍चतुश्‍चतुस्‍त्र्येकैकैकैकषड्भेदाः ॥त.सू.-२/६॥ </p><br><p>   इस प्रकार तत्त्वार्थसूत्र में भी अज्ञान (<font color=DarkSlateGray>अचेतन</font>) भी जीव का स्‍वतत्त्व भाव कहा गया है । क्‍योंकि जीव का यह अचेतन-भाव द्रव्‍य-कर्मों के सम्‍बन्‍ध से होता है और पौद्गलिक कर्म जीव से भिन्‍न द्रव्‍य हैं, इसलिये असद्भूत व्‍यवहारनय की अपेक्षा से जीव में अचेतन-भाव है ।</p><br><p>जीवस्‍याप्‍यसद् भूतव्‍यवहारेणाचेत नस्‍वभावः ॥आ.प.-१६२॥</p><br><p>	<b>[ ]</b></p><br><p>      इसी प्रकार कर्म-बन्ध के कारण जीव मूर्तरूप परिणमन कर रहा है ।</p><br><p>      स्‍पर्शरसगंघवर्णसद् भावस्‍वभाव मूर्त । स्‍पर्शरसगंघवर्णाऽभाव-स्‍वभावममूर्त ।.....अमूर्तः स्‍वरूपेण जीवः पररूपावेशान्‍मूर्तोऽपि ।’ (<font color=DarkSlateGray>पं.-९७ टीका</font>)</p><br><p>      <b><font color=maroon>अर्थ –</font></b>  स्‍पर्श, रस, गन्‍ध, वर्ण का सद् भाव जिसका स्‍वभाव है वह मूर्त है; स्‍पर्श, रस, गन्‍ध, वर्ण का अभाव जिसका स्‍वभाव है वह अमूर्त है । जीव स्‍वरूप से अमूर्त है किन्‍तु पररूप से अनुरक्‍त होने की अपेक्षा मूर्त भी है ।</p><br><p>बंघं पडि एयत्तं लक्‍खणदो हवइ तस्‍स णाणत ।<br>तम्‍हा अमुत्तिभावोऽणेयंतो होइ जीवरस । (<font color=DarkSlateGray>स.सि.-२/७</font>)</p><br><p>      <b><font color=maroon>अर्थ –</font></b>  आत्‍मा और कर्म, बन्‍ध की अपेक्षा से एक हैं तो भी लक्षण की अपेक्षा वह भिन्‍न हैं । इसलिये जीव का अमूर्तिक भाव अनेकान्‍तरूप है । वह बंध की अपेक्षा से मूर्त है और स्‍वभाव अपेक्षा से मूर्त नहीं है ।</p><br><p>‘कम्‍म सम्‍बन्‍धवसेण पोग्‍गलभावमुवगयजीवदव्‍वाणं च पच्‍च-क्‍खेण परिच्छित्तिं   कुणइ ओहिणाणं ।’ (<font color=DarkSlateGray>ज.ध.-१/पृ४३</font>)</p><br><p>     <b><font color=maroon>अर्थ –</font></b>  कर्म के सम्‍बन्‍ध से पुद्गल-भाव (<font color=DarkSlateGray>मूर्तभाव</font>) को प्राप्‍त हुये जीवों को जो प्रत्‍यक्ष रूप से जानता है उसे अवधिज्ञान कहते हैं ।</p><br><p>     जीव में यह मूर्त भाव पौद्गलिक कर्मों के सम्‍बन्‍ध से आया है इसलिये जीव में यह मूर्तभाव असद्भूत-व्‍यवहारनय का विषय है । जीवस्‍याप्‍य-सद् भूतव्‍यवहारेणा मूर्तस्‍वभावः (<font color=DarkSlateGray>आ.प.-१६४</font>) - अर्थात् असद्भूत-व्‍यवहारनय से जीव के भी मूर्त-स्‍वभाव है । इसका विशेष कथन सूत्र १०३ की टीका में भी है ।</p><br><p>       पुद्गल में चेतन स्‍वभाव कहने का कारण यह है कि पौद्गलिक कर्म आत्‍म-परिणामों से अनुरंजित होने के कारण कथंचित् चैतन्‍य है किन्‍तु पुद्गल द्रव्‍य स्‍वभाव की अपेक्षा अचेतन है । कहा भी है - </p><br><p>पौरूषेयपरिणामानुरत्र्जित्‍वात् कर्मणः स्‍याच्‍चैत्तन्‍यम्, पुद्गलद्रव्‍या-देशाच्‍च स्‍यादचेतनत्‍वमिति । (<font color=DarkSlateGray>रा.वा.५/१९/२४</font>)</p><br><p>      <b><font color=maroon>अर्थ –</font></b> 'कर्म' पुरूष के परिणामों से अनुरंजित होने के कारण कथंचित् चेतन हैं पुद्गल-द्रव्‍य की दृष्टि से वह अचेतन हैं ।</p><br><p>      आत्‍मा पुद्गल-द्रव्‍य से भिन्‍न दूसरा द्रव्‍य है । क्‍योंकि आत्‍म-परिणामों से अनुरंजित होने के कारण पुद्गल में चेतनभाव है अतः यह असद्भूत व्‍यवहार-नय का विषय है । कहा भी है -</p><br><p>असद् भूतव्‍यवहारेण कर्मनोकर्मणोरपि चेत नस्‍वभावः । (<font color=DarkSlateGray>आ.प.-१६०</font>)</p><br><p>      <b><font color=maroon>अर्थ –</font></b> असद्भूत-व्‍यवहारनय से कर्म नोकर्म के भी चेतनस्‍वभाव है । सूत्र १६० में भी पुद्गल के चेतन-स्‍वभाव बतलाया गया है ।</p><br><p>      इसी प्रकार पुद्गल में अमूर्तभाव सिद्ध कर लेना चाहिये ।</p></font></td>
      </tbody></table></div>
</body>
</html>
