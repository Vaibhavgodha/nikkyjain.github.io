<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='218.html'><img src='../../../../../images/common/prev.jpg' id=next height=50 width=50/></a>
      <a href='220.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿अशुद्ध निश्‍चय-नय</font></div>
    <h3 class=mainTitle align=center><font color=maroon> ﻿सोपाधिकविषयोऽशुद्धनिश्‍चयो यथा मतिज्ञानादयो जीव इति ॥२१९॥<br> </font></h3>
  <div class=bottomContainer id=bottomTxt222 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो नय कर्मजनित विकार सहित गुण और गुणी को अभेदरूप से ग्रहण करता है वह अशुद्धनिश्‍चय नय है । जैसे -- मतिज्ञानादि स्‍वरूप जीव । <br></div>
    <div class=tikaTopContainer><b><br> टीका : 
    <span id=teeka0 class=gatha219 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha219-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿अशुद्ध निश्‍चयनय संसारी जीव को गुण और गुणी में अभेद दृष्टि से ग्रहण करता है, क्‍येां‍कि संसारी जीव कर्मजनित विकार सहित होता है । संसारी जीव में 'मतिज्ञान' ज्ञान-गुण की विकारी अवस्‍था है । अतः निश्‍चयनय मतिज्ञान और संसारी जीव को अभेद रूप से ग्रहण करता है । जैसे -- मतिज्ञानमयी जीव । क्‍योंकि, ज्ञान जीवस्‍वरूप है ।</p><br><p>शुद्ध निश्‍चयनय की अपेक्षा अशुद्ध निश्‍चयनय भी व्‍यवहार है, ऐसा समयसार में कहा गया है --</p><br><p>ननु वर्णादयो बहिरंगास्‍तत्र व्‍यवहारेण क्षीरनीरवत्‍संश्‍लेषसंबंधो  भवतु नचाभ्‍यंतराणां रागादीनां तत्राशुद्धनिश्‍चयेन भवितव्‍यमिति ? नैवं, द्रव्‍यकर्मबंधापेक्षया योसौ असद्भूतव्‍यवहारस्‍तदपेक्षया तारतम्‍य-ज्ञापनार्थ रागादीनामशुद्धनिश्‍चयो भण्‍यते । वस्‍तुतस्‍तु शुद्धनिश्‍चया-पेक्षया पुनरशुद्धनिश्‍चययोपि व्‍यवहार एवेति भावार्थः ॥स.सा.५७.टी॥</p><br><p><b><font color=maroon>अर्थ –</font></b> यह शंका की गई कि वर्णादि तो बहिरंग हैं, इनकी साथ आत्‍मा का क्षीर-नीरवत् संश्‍लेष संबंध हो किन्‍तु अभ्‍यन्‍तर में उत्‍पन्‍न होने वाले रागादि का आत्‍मा के साथ व्‍यवहारनय से संश्‍लेष सम्‍बन्‍ध नहीं हो सकता, क्‍योंकि रागादि का सम्‍बन्‍ध अशुद्ध निश्‍चयनय से है ? आचार्य समाधान करते हैं कि ऐसा नहीं है, द्रव्‍य-कर्म बंध की अपेक्षा वह तो असद्भूत व्‍यवहारनय है, उस व्‍यवहारनय की अपेक्षा तरतमता दिखलाने के लिये रागादि का सम्‍बन्‍ध अशुद्ध निश्‍चयनय से कह दिया गया । वास्‍तव में शुद्ध निश्‍चयनय की अपेक्षा अशुद्ध निश्‍चयनय भी व्‍यवहार है ।</p><br><p>यद्यप्‍यशुद्धनिश्‍चयेन चेतनानि तथापि शुद्धनिश्‍चयेन नित्‍यं सर्व-कालमचेतनानि । अशुद्धनिश्‍चयस्‍तु वस्‍तुतो यद्यपि द्रव्‍यकर्मापेक्षया-भ्‍यंतररागाद्यश्‍चेतना इति मत्‍वा निश्‍चयसंज्ञां लभते तथापि शुद्ध-निश्‍चयापेक्षया व्‍यवहार एव । इति व्‍याख्‍यानं निश्‍चयव्‍यवहारनय विचारकाले सर्वत्र ज्ञातव्‍यं । (<font color=DarkSlateGray>स.सा.६८टी.</font>)</p><br><p><b><font color=maroon>अर्थ –</font></b> रागादि यद्यपि अशुद्ध निश्‍चयनय से चेतन है तथापि शुद्ध निश्‍चयनय से नित्‍य सर्वकाल अचेतन हैं । यद्यपि द्रव्‍य-कर्म की अपेक्षा आभ्‍यन्‍तर रागादि चेतन है ऐसा माना गया है और निश्‍चय संज्ञा को प्राप्‍त हैं तथापि शुद्ध निश्‍चयनय की अपेक्षा वस्‍तुतः अशुद्ध निश्‍चयनय व्‍यवहार ही है । निश्‍चय नय और व्‍यवहारनय के विचार काल में यह व्‍याख्‍यान सर्वत्र जान लेना चाहिये ।</p><br><p>द्रव्‍यकर्माण्‍यचेतनानि भावकर्माणि च चेतनानि तथापि शुद्ध-निश्‍चयापेक्षया अचेत- नान्‍येव । यतः कारणादशुद्धनिश्‍चयोपि शुद्ध-निश्‍चयापेक्षया व्‍यवहार एव । अयमत्र भावार्थः । द्रव्‍यकर्मणां कर्तृत्‍वं भोक्‍तृत्‍वं चानुपचरितासद्भूतव्‍यवहारेण रागादिभावकर्मणां चाशुद्धनिश्‍चयेन । स च शुद्धनिश्‍चयापेक्षया व्‍यवहारएवेति । (<font color=DarkSlateGray>स.सा.११५.टी.</font>)</p><br><p><b><font color=maroon>अर्थ –</font></b> द्रव्‍य-कर्म अचेतन हैं, भाव-कर्म चेतन हैं तथापि शुद्ध निश्‍चयनय की अपेक्षा भाव-कर्म अचेतन हैं । इसलिये शुद्ध निश्‍चयनय की अपेक्षा अशुद्ध निश्‍चयनय व्‍यवहार ही है । आत्‍मा द्रव्‍य-कर्मों का कर्ता व भोक्‍ता है, यह अनुपचरित असद्भूत व्‍यवहारनय का विषय है और रागादि का भोक्‍ता और कर्ता है, यह अशुद्ध निश्‍चयनय का विषय है । वह अशुद्ध निश्‍चयनय भी शुद्ध निश्‍चयनय की अपेक्षा व्‍यवहार ही है ।</p><br><p>अतः समयसार आदि ग्रन्‍थों में निश्‍चय और व्‍यवहार का यथार्थ अभिप्राय जानकर अर्थ करना चाहिये क्‍योंकि, कहीं-कहीं पर असद्भूत व्‍यवहारनय की अपेक्षा सद्भूतव्‍यवहार को भी निश्‍चय कह दिया गया है । जैसे, व्‍यवहार-षट्कारक असद्भूतव्‍यवहार नय की अपेक्षा हैं और निश्‍चय-षट्कारक सद्भूत-व्‍यवहार नय की अपेक्षा हैं क्‍योंकि निश्‍चयनय में षट्कारक को भेद नहीं है ।</p></font></td>
      </tbody></table></div>
</body>
</html>
