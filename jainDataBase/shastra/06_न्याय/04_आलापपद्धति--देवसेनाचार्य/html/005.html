<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='004.html'><img src='../../../../../images/common/prev.jpg' id=next height=50 width=50/></a>
      <a href='006.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#-पं-रत्नचन्द-मुख्तार>-पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿द्रव्यों के नाम</font></div>
    <h3 class=mainTitle align=center><font color=maroon> ﻿जीवपुद् गलधर्माधर्माकाशकालद्रव्‍याणि ॥५॥<br> </font></h3>
  <div class=bottomContainer id=bottomTxt7 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जीव, पुद्गल, धर्म, अधर्म, आकाश और काल ये छह द्रव्‍य हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha005 style="color: darkGreen;">&nbsp;&nbsp;-पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha005-teeka0><b><font color=darkGreen>-पं-रत्नचन्द-मुख्तार </font></b><br><br><font color=darkBlue><p>﻿जीव द्रव्‍य राजयोगमयी अथवा चैतन्‍यमयी है । वह संसारी और मुक्‍त दो प्रकार का है । संसारी जीव त्रस और स्‍थावर के भेद से दो प्रकार के है ।</p><br><p>स्‍पर्श, रस, गंघ और वर्ण जिसमें पाये जावें वह पुद्गल-द्रव्‍य है । </p><br><p>जो जीव और पुद्गल इन दो द्रव्‍यों को चलने में सहकारी कारण हो, जिसके बिना जीव और पुद्गल की गति नहीं हो सकती, वह धर्म-द्रव्‍य है । जैसे, म‍छलियों के चलने में जल सहकारी कारण होता है -- जहां तक जल होता है वहीं तक मछलियों का गमन होता है । मछलियों में गमन की शक्ति होते हुए भी जल के अभाव में म‍छलियों का गमन नहीं होता है अर्थात् जल से आगे मछलियाँ पृथ्‍वी पर गमन नहीं कर सकती है । इसीलिये धर्म-द्रव्‍य का लक्षण गति-हेतुत्‍व कहा गया है । जहां तक धर्म-द्रव्‍य है, वहां तक ही लोका-काश है । लोक और अलोक के विभाजन में धर्म-द्रव्‍य कारण है । कहा भी है -</p><br><p>लोयालोयविभेयं गमणं ठाणं च जाण हेदूहिं ।</p><br><p>जद णहि ताणं हेऊ किह लोयालोयववहारं ॥नयचक्र-१३५॥</p><br><p>जो जीव और पुद्गल को ठहरने में सहकारी कारण हो वह अधर्म-द्रव्‍य है । जैसे, पथिक को ठहरने में छाया सहकारी कारण है । इसके प्रदेश भी धर्म-द्रव्‍य के समान है । </p><br><p>जो समस्‍त द्रव्‍यों को अवगाहन देवे वह आकाश द्रव्‍य है । क्षेत्र की अपेक्षा आकाश-द्रव्‍य सब द्रव्‍यों से बड़ा है, सर्वे-व्‍यापी है, इसलिए यह समस्‍त द्रव्‍यों को अवकाश देने में समर्थ है । अन्‍य द्रव्‍य भी परस्‍पर अवगाहन देते है, किन्‍तु सर्व-व्‍यापी नहीं होने से वे समस्‍त द्रव्‍यों को अवगाहन नहीं दे सकते, इसीलिये अवगाहन-हेतुत्‍व आकाश-द्रव्‍य का लक्षण कहा गया है । धर्म-द्रव्‍य के अभाव के कारण अलोकाकाश में कोई द्रव्‍य नहीं जाता है । इसलिये वह किसी को अवगाहन नहीं देता है । फिर भी उसमें अवगाहन दान की शक्ति है । इस प्रकार अलोकाकाश में भी अवगाहन-हेतुत्‍व लक्षण घटित हो जाता है । इससे, कार्य होने पर ही निमित्त कारण कहलाता है, इस सिद्धान्‍त का खण्‍डन हो जाता है । निर्मित्त अपने कारणपने की शक्ति से निमित्त कहलाता है ।</p><br><p>जो द्रव्‍यों के वर्तन में सहकारी कारण हो वह काल-द्रव्‍य है । काल के अभाव में पदार्थों का परिणमन नहीं होगा । परिणमन न हो तो द्रव्‍य व पर्याय भी न होगी । सर्व शून्‍य का प्रसंग आयेगा । </p></font></td>
      </tbody></table></div>
</body>
</html>
