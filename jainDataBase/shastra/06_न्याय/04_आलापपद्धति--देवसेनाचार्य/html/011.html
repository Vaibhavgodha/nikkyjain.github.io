<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='010.html'><img src='../../../../../images/common/prev.jpg' id=next height=50 width=50/></a>
      <a href='012.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#-पं-रत्नचन्द-मुख्तार>-पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
    <h3 class=mainTitle align=center><font color=maroon> ﻿ज्ञानदर्शनसुखवीर्याणि स्‍पर्शरसगन्‍घवर्णाः गतिहेतुत्‍वं स्थितिहेतुत्‍वमवगाहहेतुत्‍वं  वर्तनाहेतुत्‍वं चेत नत्‍वमचेत नत्‍वं मूर्तत्‍वममूर्तत्‍वं द्रव्‍याणां षोडश विशेषगुणाः ॥११॥<br> </font></h3>
  <div class=bottomContainer id=bottomTxt13 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿ज्ञान, दर्शन, सुख, वीर्य, स्‍पर्श रस, गन्‍ध, वर्ण, गति-हेतुत्‍व, स्थिति-हेतुत्‍व, अवगाहन-हेतुत्‍व, वर्तना-हेतुत्‍व, चेतनत्‍व, अचेतनत्‍व, मूर्तस्‍व, अमूर्तत्‍व ये द्रव्‍यों के सोलह विशेष गुण हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha011 style="color: darkGreen;">&nbsp;&nbsp;-पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha011-teeka0><b><font color=darkGreen>-पं-रत्नचन्द-मुख्तार </font></b><br><br><font color=darkBlue><p>﻿जिस शक्ति के द्वारा आत्‍मा पदार्थों को साकार जानता है, सो ज्ञान है । </p><br><p>       भुतार्थ का प्रकाश करने वाला ज्ञान होता है । अथवा सद् भाव के निश्‍चय करने वाले धर्म को ज्ञान कहते हैं । </p><br><p>जाणइ तिकालसहिए दव्‍वगुणे पज्‍जए य बहुभेए ।<br>पच्‍चक्‍खं च परोक्‍खं अणेण णाणे त्ति णं वेंति ॥ ॥गो.जी.--२९९॥  </p><br><p>       जिसके द्वारा जीव त्रिकाल-विषयक समस्‍त द्रव्‍य, उनके गुण और उनकी अनेक प्रकार की पर्यायों को प्रत्‍यक्ष और परोक्ष रूप से जाने सो ज्ञान है । वहिर्मुख चित् प्रकाश को ज्ञान माना है । </p><br><p>       अन्‍तर्मुख चित् (<font color=DarkSlateGray>चैतन्‍य</font>) दर्शन है । जो आलोकन करता है, वह आलोक या आत्‍मा हैं तथा वर्तन अर्थात् व्‍यापार सो वृत्ति है । आलोकन अर्थात् आत्‍मा की वृत्ति (<font color=DarkSlateGray>व्‍यापार</font>) सो आलोकन-वृत्ति या स्‍व-संवेदन है और वही दर्शन है। यहाँ पर 'दर्शन' शब्‍द से लक्ष्‍य का निर्देश किया है । अथवा प्रकाश-वृत्ति दर्शन है । 'प्रकाश' ज्ञान है । उस प्रकाश (<font color=DarkSlateGray>ज्ञान</font>) के लिए जो आत्‍मा का व्‍यापार सो प्रकाश-वृत्ति है और वही दर्शन है । विषय और विषयी के योग्‍य देश में होने की पूर्वावस्‍था दर्शन है ।  </p><br><p>जं सामरणं गहणं, भावाणं णेव कट्टु आयारं ।<br>अविसेसिऊण अत्‍थे दंसणमिदि भण्‍णदे समये ॥गो.जी.--४८२॥ </p><br><p>      सामान्‍य विशेषात्‍मक वाह्य पदार्थों को अलग-अलग भेदरूप से ग्रहण नहीं करके जो सामान्‍य ग्रहण (<font color=DarkSlateGray>आत्‍मग्रहण</font>) अर्थात् स्‍व-रूप (<font color=DarkSlateGray>निजरूप</font>) मात्र का अवभासन होता है उसको परमागम में दर्शन कहा है । अथवा, सामान्‍य अर्थात् आत्‍मा के ग्रहण को दर्शन कहते हैं । </p><br><p>        जो स्‍वाभाविक भावों के आवरण के विनाश होने से आत्‍मीक शान्‍तरस अथवा आनन्‍द उत्‍पन्‍न होता है वह सुख है । सुख का लक्षण अना-कुलता है । स्‍वभाव प्रतिघात्त का प्रभाव सो सुख है । मोहनीय कर्म के उदय से इच्‍छारूप आकुलता उत्‍पन्‍न होती है सो ही दुख है । मोहनीय कर्म के नाश होने से आकुलता का भी अभाव हो जाता है और आत्‍मीक परम-आनन्‍द उत्‍पन्‍न होता है, वही सुख है । </p><br><p>    वीर्य का अर्थ शक्ति है । वीर्य, बल और शुक्र ये सब एकार्थक शब्‍द है । जीव की शक्ति को वीर्य कहते हैं । आत्‍मा में अनन्‍त वीर्य हैं किन्‍तु अनादि काल से उस अनन्‍त शक्ति को वीर्यान्‍तराय कर्म ने बात रखा है । उसके क्षयोपशम से कुछ वीर्य प्रकट होता है ।</p><br><p>        जो स्‍पर्श किया जाता है वह स्‍पर्श है और जो स्‍वाद का प्राप्‍त होता है वह रस है । जो सूंघा जाता है वह गन्‍घ है । जो देखा जाता है वह वर्ण है । कोमल, कठोर, हल्‍का, भारी, ठंडा, गर्म, स्निग्‍ध, रूक्ष के भेद से स्‍पर्श आठ प्रकार का है । तीखा, कडुआ, खट्टा, मीठा, और कसैला के भेद से रस पाँच प्रकार का है । सुगन्‍ध और दुर्गन्‍ध के भेद से दो प्रकार की गन्‍ध है । काला, नीला, पीला, सफेद और लाल के भेद से वर्ण पांच प्रकार का है । ये स्‍पर्श आदि के मूल भेद हैं । वैसे प्रत्‍येक के संख्‍यात असंख्‍यात और अनन्‍त भेद होते हैं ।  </p><br><p>जीव और पुद् गलों को गमन में सहकारी होना गति-हेतुस्‍व है ।</p><br><p>जीव और पुद् गलों को ठहरने में सहकारी होना स्थिति-हेतुस्‍व है ।</p><br><p>     समस्‍त द्रव्‍यों को अवकाश देना अवगाहन-हेतुत्‍व है ।</p><br><p>     समस्‍त द्रव्‍यों के वर्तन में सहकारी होना वर्तना-हेतुत्‍व है </p><br><p>     चेतनत्‍व, अचेतनत्‍व, मूर्तत्‍व, अमूर्तत्‍व का स्‍वरूप सूत्र ९ की टीका में कहा जा चुका है । चेतनत्‍व सर्व जीवों में पाया जाता है इसलिये इसको सामान्‍य गुणों में कहा है । किन्‍तु पुद्गल आदि द्रव्‍यों में नहीं पाया जाता इसलिये इसे विशेष गुणों में कहा है । अचेतनत्‍व पुद्गल आदि पाँच द्रव्‍यों में पाया जाता है  इसलिये सामान्‍य गुणों में कहा है, किन्‍तु जीव-द्रव्‍य में नहीं पाया जाता इसलिये विशेष गुणों में भी कहा है । मूर्तत्‍व सर्थ पुद्गल द्रव्‍यों में पाया जाता है इसलिये सूत्र ९ में सामान्‍य गुणों में कहा है, किन्‍तु जीव, धर्म, अधर्म, आकाश और काल द्रव्‍यों में नहीं पाया जाता है इसलिये विशेष गुण कहा है । इसी प्रकार अमूर्तत्‍व गुण जीव, धर्म, अधर्म आकाश और काल इन द्रव्‍यों में पाया जाता है इसलिये सूत्र ९ में सामान्‍य गुण कहा है किन्‍तु पुद्गल-द्रव्‍य में नहीं पाया जाता इसलिए विशेष-गुण कहा है । (<font color=DarkSlateGray>देखो सूत्र १४</font>) प्राकृत नयचक्र में इन विशेष गुणों का कथन निम्‍न प्रकार हैः-</p><br><p>णाणं दंसण सुह सत्ति रूपरसगंघफास गमणठिदी ।<br>घट्टणगाहणहेउं मुतममुत्तं खु चेदणिदरं च ॥१३॥<br>अट्ठचदु णाणदंसणभेया सत्ति सुहस्‍स इह दो दो ।<br>वण्‍णरस पंच गंघा दो फासा अट्ठ णायव्‍वा ॥प्राकृत नयचक्र -- १४॥</p><br><p>      आठ प्रकार का ज्ञान -- मतिज्ञान, श्रुतज्ञान, अवधिज्ञान, मनःपर्ययज्ञान, केवलज्ञान, कुमतिज्ञान, कुश्रुतज्ञान, विभंगज्ञान । चार प्रकार का दर्शन -- चक्षु-र्दर्शन, अचक्षु-र्दर्शन, अवधि-दर्शन, केवल-दर्शन ।  </p><br><p>क्षायोपशमिकी शक्तिः क्षायिकी चेति शक्‍ते र्द्वौं भेदौ ।</p><br><p>      अर्थात् -- शक्ति के दो भेद हैं - क्षायोपशमिकी शक्ति और क्षायिकी शक्ति ।</p><br><p>         सुख दो प्रकार का - इन्‍द्रिय जनित और अतीन्दिय सुख ।</p></font></td>
      </tbody></table></div>
</body>
</html>
