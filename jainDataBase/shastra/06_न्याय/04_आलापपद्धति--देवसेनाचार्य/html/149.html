<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='148.html'><img src='../../../../../images/common/prev.jpg' id=next height=50 width=50/></a>
      <a href='150.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿सर्वथा अनुपचरित में दोष</font></div>
    <h3 class=mainTitle align=center><font color=maroon> ﻿तथाऽऽत्मनः अनुपचरितपक्षेऽपि परज्ञतादीनां विरोधः स्यात्‌ ॥१४९॥<br> </font></h3>
  <div class=bottomContainer id=bottomTxt152 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿उसी प्रकार अनुपचरित एकान्‍त पक्ष में भी आत्‍मा के परज्ञता आदि का विरोध आ जायगा ।<br></div>
    <div class=tikaTopContainer><b><br> टीका : 
    <span id=teeka0 class=gatha149 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha149-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿आदि शब्‍द से पर-दर्शकत्‍व का भी ग्रहण हो जाता है । परज्ञता और पर-दर्शकत्‍व, ये उपचरित-स्‍वभाव हैं (<font color=DarkSlateGray>सूत्र १२४</font>) । एकान्‍त अनुपचरित पक्ष में उपचरित-पक्ष का निषेध होने से आत्‍मा का परज्ञता और पर-दर्शकत्‍व से विरोध आ जायगा जिससे सर्वज्ञता के अभाव का प्रसंग आ जायगा ।</p><br><p>॥ इस प्रकार एकान्‍त पक्ष में दोषों का निरूपण हुआ ॥</p><br><p>नानास्‍वभावसंयुक्‍तं द्रव्‍यं ज्ञात्‍वा प्रमाणतः ।<br>तच्‍च सापेक्षासिद्धयर्थं स्‍यान्‍नयमिश्रितं कुरू ॥१०॥</p><br><p><b><font color=maroon>अर्थ –</font></b> प्रमाण से नाना स्‍वभाव वाले द्रव्‍य को ज्ञान करके, सापेक्षासिद्धि के लिये उसको कथंचित् नयों से मिश्रित अर्थात् युक्‍त करना चाहिये ।</p><br><p>सूत्र ३३ में बतलाया गया है कि द्रव्‍य आदि का ज्ञान प्रमाण और नय से होता है । सूत्र ३४ में प्रमाण का लक्षण और सूत्र ३९ में नय का लक्षण बतलाया जा चुका है। आगे भी सूत्र १७७ में प्रमाण का स्‍वरूप और सूत्र १८१ में नय का स्‍वरूप कहा जायगा । स्‍यात् (<font color=DarkSlateGray>कथंचित्</font>) सापेक्ष नय सम्‍यग्‍नय हैं । द्रव्‍य में सापेक्ष स्‍वभावों की सिद्धि के लिये स्‍यात् सापेक्ष नयों का प्रयोग करना चाहिये । गाथा ८ में कहा गया है कि जो नय एकान्‍त पक्ष को ग्रहण करने वाली हैं अर्थात्‍ 'स्‍यात्' निरपेक्ष हैं, वे दुर्नय हैं ।</p><br><p>अब आगे किस-किस द्रव्‍य में किस-किस नय की अपेक्षा कौन-कौन स्‍वभाव पाया जाता है इसका कथन किया जाता है -- </p></font></td>
      </tbody></table></div>
</body>
</html>
