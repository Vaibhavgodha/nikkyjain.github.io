<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='123.html'><img src='../../../../../images/common/prev.jpg' id=next height=50 width=50/></a>
      <a href='125.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿उपचरित-स्‍वभाव के भेद</font></div>
    <h3 class=mainTitle align=center><font color=maroon> ﻿स द्वेधा-कर्मजस्वाभाविकभेदात् । यथा जीवस्य मूर्तत्वमचैतन्यत्वं, यथा सिद्धानां परज्ञता परदर्शकत्वं च ॥१२४॥<br> </font></h3>
  <div class=bottomContainer id=bottomTxt127 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿वह उपचरितस्‍वभाव कर्मज और स्‍वाभाविक के भेद से दो प्रकार का है । जैसे -- जीव के मूर्तत्‍व और अचेतनत्‍व कर्मज-उपचरितस्‍वभाव है । तथा जैसे -- सिद्ध आत्‍माओं के पर का जाननपना तथा पर का दर्शकत्‍व स्‍वाभाविक-उपचरित-स्‍वभाव है ।<br></div>
    <div class=tikaTopContainer><b><br> टीका : 
    <span id=teeka0 class=gatha124 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha124-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿जीव का लक्षण यद्यपि अमूर्तत्‍व और चेतनत्‍व है तथापि कर्म-बन्‍ध से एकत्‍व हो जाने के कारण जीव मूर्तभाव को प्राप्‍त हो जाता है । सूत्र १०३ के विशेषार्थ में तथा सूत्र २९ के विशेषार्थ में इसका विशद व्‍याख्‍यान है । ज्ञानावरण, दर्शनावरण कर्मोदय से जीव में अज्ञान (<font color=DarkSlateGray>अचेतन</font>) औदयिक भाव है । अत: जीव में मूर्तत्‍व और अचेतनत्‍व कर्मज-औपचारिकभाव हैं । विशेष कथन सूत्र २९ के विशेषार्थ में है ।</p><br><p>सिद्ध भगवान् नियम से आत्‍मज्ञ हैं उनमें सर्वज्ञता उपचार से है अर्थात् औपचारिक भाव है । श्री कुंदकुंद आचार्य ने कहा भी है–</p><br><p>जाणदि पस्‍सदि सव्‍वं ववहारणयेण केवलो भगवं ।<br>केवलणाणी जाणदि पस्‍सदि णियमेण अप्‍पाणं ॥नि.सा.१५९॥</p><br><p><b><font color=maroon>अर्थ –</font></b> केवली भगवान सर्व पदार्थों को जानते देखते है -- यह कथन व्‍यवहारनय (<font color=DarkSlateGray>उपचरितनय</font>) से है परन्‍तु केवलज्ञानी नियम से अपनी आत्‍मा को ही जानते और देखते हैं ।</p></font></td>
      </tbody></table></div>
</body>
</html>
