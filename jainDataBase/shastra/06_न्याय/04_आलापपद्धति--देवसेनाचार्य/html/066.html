<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='065.html'><img src='../../../../../images/common/prev.jpg' id=next height=50 width=50/></a>
      <a href='067.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿भावि नैगम-नय</font></div>
    <h3 class=mainTitle align=center><font color=maroon> ﻿भाविनि भूतवत् कथनं यत्र स भाविनैगमो यथा अर्हन् सिद्ध एव ॥६६॥<br> </font></h3>
  <div class=bottomContainer id=bottomTxt68 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जहां भविष्‍यत् पर्याय में भूतकाल के समान कथन किया जाता है वह भाविनैगम नय है । जैसे -- अरहन्‍त सिद्ध ही हैं ।<br></div>
    <div class=tikaTopContainer><b><br> टीका : 
    <span id=teeka0 class=gatha066 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha066-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿जो नय आगामी काल में होने वाली पर्याय को अतीतकाल में कथन करता है वह भावि नैगमनय है । जैसे -- श्री अरहंत भगवान अभी सिद्ध-भगवान नहीं है, आगामी काल में होवेंगे, उन अरहंत भगवान को जो नय सिद्ध रूप से कथन करती है, वह भाविनैगम नय है । प्राकृत नयचक्र में कहा है --</p><br><p>णिप्‍पण्‍णमिव पयंपदि भाविपयत्‍थं णरो अणिप्‍पण्‍णं ।<br>अप्‍पत्‍थे जह पत्‍थं भण्‍णइ सो भावि णइगमोत्त्‍िा णओ ॥३५/८॥</p><br><p>अर्थात् - जो नय अनिष्‍पन्‍न, भावि पदार्थ को निष्‍पन्‍नवत् कहता है, जैसे अप्रस्‍थ को प्रस्‍थ कहता है वह भावि नैगमनय है ।.</p><br><p>संस्‍कृत नयचक्र में भी इस प्रकार कहा है --</p><br><p>चित्तस्‍थं यदनिर्वृत्तप्रस्‍थके प्रस्‍थकं यथा ।<br>भाविनो भूतवद् वूते नैगमोऽनागतो मत: ॥सं.न.च.३/१२॥</p><br><p>अर्थात् ‍- अपूर्ण (<font color=DarkSlateGray>अनिष्‍पन्‍न</font>) प्रस्‍थ में प्रस्‍थ की संकल्‍पना करना अर्थात् भावि को भूतवत् बतलाना भावि नैगमनय है ।</p><br><p>भाविकाले परिणमिष्‍यतोऽनिष्‍पन्‍नक्रियाविशेषान् वर्तमानकाले निष्‍पन्‍ना इति कथंन । (<font color=DarkSlateGray>सं.न.च.१२</font>)</p><br><p>जो पर्याय अभी अनिष्‍पन्‍न है, भाविकाल में निष्‍पन्‍न होगी उसको वर्तमान में निष्‍पन्‍न कहना भावि नैगम नय है । जैसे --</p><br><p>विवक्षाकालैऽतीर्थकरान् रावणलक्ष्‍मीधरश्रेणिकादीन् तीर्थंकर-परमदेवा इति अधिराज्‍यपद्व्‍यभावेऽपि नृपकुमाराधिराज इति कथनं, प्रस्‍थप्रायोग्‍यवस्‍तुविशेष: प्रस्‍थमित्‍यादिद्दष्‍टांतान भाविकाले निष्‍पन्‍नान् भविष्‍यन्‍तोऽवतिष्‍ठमानान् विषयान् निष्‍पन्‍ना इति कथनं भावि नैगमनय: । <b>[/११</font>)</p><br><p>	<b><font color=maroon>अर्थ –</font></b>  विवक्षाकाल में जो तीर्थकर नहीं है उन भावी रावण, लक्ष्‍मण श्रेणिक आदि को परमतीर्थंकर देव कहना, राज्‍यपद को अप्राप्‍त राजकुमार को राजा कहना, प्रस्‍थ-योग्‍य वस्‍तु-विशेष को प्रस्‍थ कहना इत्‍यादिक दृष्‍टांतो को, भाविकाल में पूर्ण होने वाले भाविरूप में रहने वाले विषयों को पूर्ण हो गये इस प्रकार से कथन करना भावि नैगमनय है ।</p></font></td>
      </tbody></table></div>
</body>
</html>
