<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='066.html'><img src='../../../../../images/common/prev.jpg' id=next height=50 width=50/></a>
      <a href='068.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿वर्तमान नैगम-नय</font></div>
    <h3 class=mainTitle align=center><font color=maroon> ﻿कर्तुमारब्‍धमीषन्निष्‍पन्‍नमनिष्‍पन्‍नं वा वस्‍तु निष्‍पन्‍नवत्‍कथ्यते यत्र स वर्तमाननैगमो यथा ओदन: पच्‍यते ॥६७॥<br> </font></h3>
  <div class=bottomContainer id=bottomTxt69 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿करने के लिए प्रारम्‍भ की गई ऐसी ईषत्-निष्‍पन्‍न (<font color=DarkSlateGray>थोड़ी बनी हुई</font>) अथवा अनिष्‍पन्‍न (<font color=DarkSlateGray>बिल्‍कुल नहीं बनी हुई</font>) वस्‍तु को निष्‍पन्‍नवत् कहना वह वर्तमान नैगम नय है । जैसे -- भात पकाया जाता है ।<br></div>
    <div class=tikaTopContainer><b><br> टीका : 
    <span id=teeka0 class=gatha067 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha067-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿प्रारम्‍भ किये गये किसी कार्य को, उस कार्य के पूर्ण नहीं होने पर भी पूर्ण हुआ कह देना वर्तमान नैगम नय है । जैसे -- कोई पुरूष भात बनाने की सामग्री एकट्ठी कर रहा था किन्‍तु उसका यह कहना कि 'भात बना रहा हूँ', वर्तमान नैगम नय का विषय है । प्राकृत नय चक्र में भी कहा है -</p><br><p>पारद्धा जा किरिया पयणविद्दाणादि कहइ जो सिद्धा ।<br>लोए व पुच्‍छमाणे तं भण्‍णइ वट्टमाणणयं ॥प्रा.न.च.३४/८॥</p><br><p><b><font color=maroon>अर्थ –</font></b> चावल पकाने की क्रिया प्रारम्‍भ करते समय पूछे जाने पर यह कहना कि 'भात बना रहा हूँ' वर्तमान नैगम नय है ।</p><br><p>संस्‍कृत नय चक्र में भी कहा है -- </p><br><p>अनिष्‍पन्‍नं क्रियारूपं निष्‍पन्‍नं गदति स्‍फुटं ।<br>नैगमो वर्तमान: स्‍यादोदनं पच्‍यते यथा ॥सं.न.च.२/११॥</p><br><p><b><font color=maroon>अर्थ –</font></b> अपूर्ण कियारूप को जो निष्‍पन्‍न-पूर्ण बतलाता है वह वर्तमान नैगममय है । जैसे -- भात पकाया जाता है ।</p><br><p>वसतिं करोति , ओदनं पक्‍वान्‍नं पचामि, वाहं करो‍मीत्‍याद्यनिष्‍पन्‍नक्रियविशेषानु-  द्दिश्‍य निष्‍पन्‍ना इति वदनं वर्तमाननैगमनय: । (<font color=DarkSlateGray>/१०</font>) </p><br><p><b><font color=maroon>अर्थ –</font></b>  मैं वसतिका बताता हूँ, भात को, पक्‍वान्‍न को पकाता हूँ, इत्‍यादि अपूर्ण क्रिया विशेषों को लक्ष्‍य करके 'पक गये' ऐसा कहना वर्तमान नैगम नय है ।</p><br><p>॥ इस प्रकार नैगम नय के तीनों भेदों का निरूपण हुआ ॥</p></font></td>
      </tbody></table></div>
</body>
</html>
