<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='027.html'><img src='../../../../../images/common/prev.jpg' id=next height=50 width=50/></a>
      <a href='029.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿द्रव्‍यों के सामान्‍य व विशेष स्‍वभावों का कथन</font></div>
    <h3 class=mainTitle align=center><font color=maroon> ﻿स्‍वभावाः कथ्‍यन्‍ते-अस्तिस्‍वभावः, नास्तिस्‍वभावः नित्‍यस्‍वभावः, अनित्‍यस्‍वभावः, एकस्‍वभावः, अनेकस्‍वभावः, भेदस्‍वभावः, अभेदस्‍वभावः, भव्‍यस्‍वभावः, अभव्‍यस्‍वभावः, परमस्‍वभावः, एते द्रव्‍याणामेंकादश सामान्‍यस्‍वभावाः, चेतनस्‍वभावः, अचेतनस्‍वभावः, मूर्तस्‍वभावः, अमूर्तस्‍वभावः, एक-प्रदेशस्‍वभावः, अनेकप्रदेशस्‍वभावः, विभावस्‍वभावः, शुद्ध-स्‍वभावः, अशुद्धस्‍वभावः, उपचरितस्‍वभावः एते द्रव्‍याणो दश विशेषस्‍वभावाः ॥२८॥<br> </font></h3>
  <div class=bottomContainer id=bottomTxt30 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿स्‍वभावों का कथन किया जाता है -- १. अस्ति-स्‍वभाव, २. नास्ति-स्‍वभाव, ३. नित्‍य-स्‍वभाव, ४. अनित्‍य-स्‍वभाव, ५. एक-स्‍वभाव,६. अनेक-स्‍वभाव, ७. भेद-स्‍वभाव, ८ अभेद-स्‍वभाव, ९ भव्‍य-स्‍वभाव, १०. अभव्‍य-स्‍वभाव, ११. परम -- स्‍वभाव ये ग्‍यारह, द्रव्‍यों के सामान्‍य स्‍वभाव हैं; १. चेतन-स्‍वभाव, २. अचेतन-स्‍वभाव, ३. मूर्त-स्‍वभाव, ४. अमूर्त-स्‍वभाव, ५. एकप्रदेश-स्‍वभाव, ६. अनेकप्रदेश-स्‍वभाव, ७. विभाव-स्‍वभाव, ८. शुद्ध-स्‍वभाव, ९. अशुद्ध-स्‍वभाव, १०. उपचरित-स्‍वभाव -- ये दस, द्रव्‍यों के विशेष स्‍वभाव हैं । <br></div>
    <div class=tikaTopContainer><b><br> टीका : 
    <span id=teeka0 class=gatha028 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha028-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿द्रव्‍यों के स्‍वरूप को स्‍वभाव कहते है । तत्‍काल पर्याय को प्राप्‍त वस्‍तु भाव कहलाती है । अथवा वर्तमान पर्याय से युक्‍त द्रव्‍य को भाव कहते है । </p><br><p>प्रश्‍न - गुणाधिकार कहा जा चुका है फिर स्‍वभाव अधिकार को पृथक् कहा जा रहा है । इसमें क्‍या रहस्‍य है ?</p><br><p></font><font color=darkGreen>उत्तर –</font></b> जो गुण है वह गुणी में ही प्राप्‍त होते है ।</p><br><p>प्रश्‍न - गुण गुणी में किस प्रकार प्राप्‍त होते है ?</p><br><p></font><font color=darkGreen>उत्तर –</font></b> गुण गुणी में अभेद है इसलिये गुण गुणी में ही प्राप्‍त होते हैं । स्‍वभाव गुण में भी प्राप्‍त होते हैं और गुणी में भी प्राप्‍त होते हैं ।</p><br><p>प्रश्‍न - स्‍वभाव गुण और गुणी में किस प्रकार प्राप्‍त होते हैं ? </p><br><p></font><font color=darkGreen>उत्तर –</font></b> गुण और गुणी अपनी अपनी पर्याय से परिणमन करते हैं । जो परिणति अर्थात् पर्याय है वह ही स्‍वभाव है । गुण और स्‍वभाव में यह विशेषता है । इ‍सलिये स्‍वभाव का स्‍वरूप पृथक् लिखा गया है ।<ul><li>जिस द्रव्‍य का जो स्‍वभाव है, उस अपने स्‍वभाव से कभी च्‍युत नहीं होना <b>अस्ति-स्‍वभाव</b> है, जैसे अग्नि अपने दाह स्‍वभाव से कभी च्‍युत नहीं होती । (<font color=DarkSlateGray>आ.प.-१०६</font>) <li>पर-स्‍वरूप नहीं होने के कारण <b>नास्ति-स्‍वभाव</b> है ।  (<font color=DarkSlateGray>सूत्र १०७</font>) <li>अपनी अपनी नाना पर्यायों में 'यह वही है' इस प्रकार द्रव्‍य का हमेशा सद्भाव  पाया जाना <b>नित्‍य-स्‍वभाव</b> है।  (<font color=DarkSlateGray>सूत्र १०८</font>)<li>उस द्रव्‍य का अनेक पर्याय रूप परिणत होने से <b>अनित्‍य-स्‍वभाव</b> है । (<font color=DarkSlateGray>सूत्र १०७</font>)<li>सम्‍पूर्ण स्‍वभावों का एक आधार होने से <b>एकस्‍वभाव</b> है ।  (<font color=DarkSlateGray>सूत्र ११०</font>)<li>एक ही द्रव्‍य के अनेक स्‍वभावों की उप‍लब्धि होने से <b>अनेकस्‍वभाव</b> है । (<font color=DarkSlateGray>सूत्र १११</font>) <li>गुण गुणी आदि में संज्ञा, संख्‍या, लक्षण और प्रयोजन की अपेक्षा भेद होने से <b>भेद-स्‍वभाव</b> है । (<font color=DarkSlateGray>सूत्र ११२</font>) <li>गुण-गुणी आदि में प्रदेश भेद नहीं होने से अथवा एक स्‍वभाव होने से <b>अभेद-स्‍वभाव</b> है । (<font color=DarkSlateGray>सूत्र ११३</font>)<li>भाविकाल में आगे की (<font color=DarkSlateGray>भावि</font>) पर्यायों के होने योग्‍य है अथवा अपने स्‍वरूप से परिणमन करने योग्‍य है अतः <b>भव्‍य-स्‍वभाव</b> है । (<font color=DarkSlateGray>सूत्र ११४</font>)<li>काल-त्रय में भी पीछे की (<font color=DarkSlateGray>भूत</font>) पर्यायाकार होने के अयोग्‍य है अथवा पर-द्रव्‍य स्‍वरूपाकार होने के अयोग्‍य है अतः <b>अभव्‍य-स्‍वभाव</b> है । (<font color=DarkSlateGray>सूत्र ११५</font>)<li>पारिणामिक भाव की प्रधानता से <b>परम-स्‍वभाव</b> है । (<font color=DarkSlateGray>सूत्र ११६</font>)</ul>ये ग्‍यारह, सामान्‍य स्‍वभाव हैं । विशेष दस स्‍वभावों में से १. चेतन-स्‍वभाव, २. अचेतन-स्‍वभाव, ३. मूर्त-स्‍वभाव, ४. अमूर्त-स्‍वभाव, इन चार स्‍वभावों की व्‍याख्‍या सूत्र ९ के विशेषार्थ में हो चुकी है । शेष छह विशेष स्‍वभावों की व्‍याख्‍या निम्‍न प्रकार है -- <ul><li>अखण्‍डपने की अपेक्षा <b>एकप्रदेश-स्‍वभाव</b> है ।<li>भेदपने की अपेक्षा <b>अनेक-प्रदेश-स्‍वभाव</b> है ।<li>स्‍वभाव से अन्‍यथा होना <b>विभाव-स्‍वभाव</b> है । (<font color=DarkSlateGray>सूत्र १२१</font>)<li>कैवल्य अर्थात् शुद्ध भाव को <b>शुद्ध-स्‍वभाव</b> कहते हैं । (<font color=DarkSlateGray>सूत्र १२२</font>)<li>शुद्ध-स्‍वभाव से विपरीत <b>अशुद्ध-स्‍वभाव</b> है । (<font color=DarkSlateGray>सूत्र १२२</font>)<li>स्‍वभाव का अन्‍यत्र उपचार करना <b>उपचरित-स्‍वभाव</b> है, जैसे मार्जार (<font color=DarkSlateGray>बिलाव</font>) को सिंह कहना । वह उपचरित स्‍वभाव दो प्रकार का है १. कर्मज, २. स्‍वाभाविक । जीव के मूर्तत्‍व और अचेतनत्‍व उपचरित-कर्मज-स्‍वभाव हैं । सिद्धों के सर्वज्ञता और सर्वदर्शिता स्‍वाभाविक-उपचरित-स्‍वभाव है, क्‍योंकि अनुपचरित नय से जीव के अमूर्त व चेतन स्‍वभाव हैं और सिद्ध आत्‍मज्ञ हैं । (<font color=DarkSlateGray>सूत्र १२३-१२४</font>)</ul></p></font></td>
      </tbody></table></div>
</body>
</html>
