<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='030.html'><img src='../../../../../images/common/prev.jpg' id=next height=50 width=50/></a>
      <a href='032.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿काल-द्रव्‍य में स्‍वभावों की संख्‍या</font></div>
    <h3 class=mainTitle align=center><font color=maroon> ﻿तत्र बहुप्रदेशत्‍वंविना कालस्‍य पंचदश स्‍वभावा: ॥३१॥<br> </font></h3>
  <div class=bottomContainer id=bottomTxt33 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿उन सोलह स्‍वभावों में से बहुप्रदेश-स्‍वभाव के बिना शेष पन्‍द्रह स्‍वभाव काल-द्रव्‍य में पाये जाते है ।<br></div>
    <div class=tikaTopContainer><b><br> टीका : 
    <span id=teeka0 class=gatha031 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha031-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿जीव, पुद्गल, धर्म, अधर्म, आकाश ये पांच द्रव्‍य बहुप्रदेशी हैं, इसीलिये इनको पंचास्तिकाय कहा गया है, किन्‍तु काल-द्रव्‍य अर्थात् कालाणु एकप्रदेशी है, इसलिये उसको बहुप्रदेशी अर्थात् कायवान् नहीं कहा गया है ।</p><br><p>अजीवकाय धर्माधर्माकाशपुद्गला:। ॥त.सू.--५/२॥</p><br><p><b><font color=maroon>अर्थ –</font></b>  धर्म-द्रव्‍य, अधर्म-द्रव्‍य, आकाश-द्रव्‍य पुद्गल-द्रव्‍य ये चारों अजीव भी है और कायवान भी हैं । </p><br><p>जीव पुद्गल, धर्म-द्रव्‍य, अधर्म-द्रव्‍य, आकाश-द्रव्‍य यद्यपि बहुप्रदेशी हैं तथापि अखण्‍ड की अपेक्षा से इनमें एकप्रदेशी-स्‍वभाव भी है ।</p><br><p>यद्यपि पुद्गल परमाणु भी एकप्रदेशी है तथापि स्निग्‍ध-रूक्ष गुण के कारण वह पुद्गल परमाणु बंध को प्राप्‍त होने पर बहुप्रदेशी हो जाता है, इसलिये पुद्गल परमाणु उपचार से बहुप्रदेशी है । कहा भी है -- <br>एयपदेसो वि अणू णाणाखंघप्‍पदेसदो होदि ।<br>बहुदेसो उवयारा तेण य काओ भणंति सव्‍वण्‍हु ॥द.सं.-२६॥<br></p><br><p>      <b><font color=maroon>अर्थ –</font></b> एकप्रदेशी भी परमाणु अनेक स्‍कंधरूप बहुप्रदेशी हो सकता है । इस कारण सर्वज्ञदेव उपचार से पुद्गल परमाणु को काय (<font color=DarkSlateGray>बहुप्रदेशी</font>) कहते हैं ।</p><br><p>      स्निग्‍ध रूक्ष गुण न होने के कारण कालाणु बंध को प्राप्‍त नहीं हो सकता, इसलिये उपचार से भी बहुप्रदेशी नहीं है ।</p><br><p>जीव आदि द्रव्यों में स्वभावों का कथन<br>एकविंशतिभावाः स्‍युर्जीवपुद्गलयोर्मताः ।<br>धर्मादीनां षोडश स्‍युः काले पंचदश स्‍मृताः ॥३॥</p><br><p><b><font color=maroon>अर्थ –</font></b> जीव और पुद्गल द्रव्‍यों में इक्‍कीस, धर्म, अधर्म और आकाश इन तीन द्रव्‍यों में सोलह तथा काल द्रव्‍य में पन्‍द्रह स्‍वभाव जानना चाहिये ।</p><br><p>॥ इति स्‍वाभावाविकार ॥</p></font></td>
      </tbody></table></div>
</body>
</html>
