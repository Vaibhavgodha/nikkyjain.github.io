<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='204.html'><img src='../../../../../images/common/prev.jpg' id=next height=50 width=50/></a>
      <a href='206.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#पं-रत्नचन्द-मुख्तार>पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿व्‍यवहार-नय</font></div>
    <h3 class=mainTitle align=center><font color=maroon> ﻿भेदोपचारितया वस्‍तुव्‍यवह्रियत इति व्‍यवहारः ॥२०५॥<br> </font></h3>
  <div class=bottomContainer id=bottomTxt208 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿जो नय भेद और उपचार से वस्‍तु का व्‍यवहार करता है, वह व्‍यवहारनय है ।<br></div>
    <div class=tikaTopContainer><b><br> टीका : 
    <span id=teeka0 class=gatha205 style="color: darkGreen;">&nbsp;&nbsp;पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha205-teeka0><b><font color=darkGreen>पं-रत्नचन्द-मुख्तार </font></b><br><br><font color=darkBlue><p>﻿गुण-गुणी का भेद करके या पर्याय-पर्यायी का भेद करके जो वस्‍तु को ग्रहण करता है वह व्‍यवहारनय है । जैसे -- जीव के ज्ञान, दर्शन आदि गुण तथा नर, नारक आदि पर्यायें । पुद्गल के मूर्तिक गुण को जीव में बतलाना और जीव के चेतन गुण को पुद्गल में बतलाना इस प्रकार उपचार करके वस्‍तु को ग्रहण करना व्‍यवहारनय का विषय है । गाथा ४ में कहा गया है कि व्‍यवहारनय का हेतु पर्यायार्थिक नय है ।</p><br><p>यह भेद सर्वथा असत्‍य भी नहीं है । यदि इसको सर्वथा असत्‍य मान लिया जाय तो आकाश के लोकाकाश और अलोकाकाश ऐसे भेद सम्‍भव नहीं हैं तथा प्रत्‍यक्ष के विषयभूत जीव में मनुष्‍य, तिर्यंच आदि पर्यायों की अपेक्षा भेद भी सम्‍भव नहीं होगा तथा गुण-गुणी आदि में संज्ञा, लक्षण, प्रयोजन की अपेक्षा भेद सिद्ध नहीं होगा ।</p><br><p>यदि उपचार को सर्वथा असत्‍य मान लिया जाय तो सिद्ध भगवान के सर्वज्ञता का लोप हो जायगा, जीव में भूर्तत्‍व के अभाव में संसार का लोप हो जायगा । ऐसा सूत्र १४३ व १४९ में कहा गया है ।</p><br><p>अतः व्‍यवहार का विषय भी यथार्थ है ।</p></font></td>
      </tbody></table></div>
</body>
</html>
