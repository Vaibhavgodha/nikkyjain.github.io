<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='018.html'><img src='../../../../../images/common/prev.jpg' id=next height=50 width=50/></a>
      <a href='020.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#-पं-रत्नचन्द-मुख्तार>-पं-रत्नचन्द-मुख्तार</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आलापपद्धति--देवसेनाचार्य)</h2>
      <br><div class=titleContainer align=center><font color=darkGreen>﻿जीव की विभाव द्रव्य व्यंजन पर्याय</font></div>
    <h3 class=mainTitle align=center><font color=maroon> ﻿व्‍यंजनपर्याया: ते द्विविधा: स्वभाव विभाव भेदात् ॥१९॥<br> </font></h3>
  <div class=bottomContainer id=bottomTxt21 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿नर-नारक आदि रूप चार-प्रकार की अथवा चौरासी लाख योनि रूप जीव की विभाव द्रव्‍य-व्‍यंजन-पर्याय है ।<br></div>
    <div class=tikaTopContainer><b><br> टीका : 
    <span id=teeka0 class=gatha019 style="color: darkGreen;">&nbsp;&nbsp;-पं-रत्नचन्द-मुख्तार</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha019-teeka0><b><font color=darkGreen>-पं-रत्नचन्द-मुख्तार </font></b><br><br><font color=darkBlue><p>﻿जीव और पुद् गलों में ही विभाव पर्यायें होती हैं । द्रव्‍य की व्‍यंजन पर्याय द्रव्‍य-व्‍यंजन-पर्याय है । विभावरूप परिणत द्रव्‍य की व्‍यंजन-पर्याय विभाव-द्रव्‍य-व्‍यंजन-पर्याय है । स्‍वभाव से अन्‍यथारूप होना विभाव है। द्रव्‍य के लक्षण या चिह्र को व्‍यंजन कहते हैं । परिणमन को पर्याय कहते हैं । नारक, तिर्यंच, मनुष्‍य ओर देव, ये चारों जीव की द्रव्‍य पर्यायें हैं , क्‍योंकि ये जीव के किसी गुण की पर्यायें नहीं हैं । ये पर्यायें गति व आयु-कर्मोदय-जनित है और जीव स्‍वभाव का पराभव करके उत्‍पन्‍न होती हैं इसलिये विभाव पर्यायें है । श्री कुन्‍दकुन्‍द आचार्य ने कहा भी है -- </p><br><p>        कम्‍मं णामसमक्‍खं सभावमघ अध्‍यणो सहावेण ।</p><br><p>        अभिभूय णरं तिरियं णेरइयं वा सुरं कुणदि ॥प्रवचनसार--११७॥</p><br><p><b><font color=maroon>अर्थ –</font></b>- नाम संज्ञा वाला कर्म अपने स्‍वभाव से जीव के स्‍वभाव का पराभव करके मनुष्‍य, तिर्यंच, नारक अथवा देव पर्यायों को करता है ।</p><br><p>जीवस्‍य भवांतरगतस्‍य शरीरनोकर्मपुद् गलेन सह मनुष्‍यदेवादि-पर्यायोत्‍पत्ति: चेत नजीवस्‍याचेत नपुद् गलद्रव्‍येण सह मेलापकादसमान-जातीय: द्रव्‍यपर्यायो भण्‍यते । एतेसमानजातीया असमानजातीयाश्‍च अनेकद्रव्‍यात्मिकैकरूपा द्रव्‍यपर्याया जीवपुद् गलयोरेव भवन्ति अशुद्धा एव भवन्ति । कस्‍मादिति चेत् ? अनेकद्रव्‍याणां परस्‍परसंश्‍लेषरूपेण सम्‍बन्घात् । (<font color=DarkSlateGray>पंचास्तिकाय गाथा 16 टीका</font>)</p><br><p><b><font color=maroon>अर्थ –</font></b>- जीव जब दूसरी गति को जाता है तब नवीन शरीररूप नोकर्म पुद्गलों के साथ सम्‍बन्‍ध को प्राप्‍त करता है, उससे मनुष्‍य, देव, तिर्मंच, नारक पर्यायों की उत्‍पत्ति होती है । चेतनरूप जीव के साथ अचेतनरूप पुद्गल के मिलने से जो मनुष्‍यादि पर्याय हुई यह असमानजाति द्रव्‍य-पर्याय है। ये समानजातीय तथा असमानजातीय अनेक द्रव्‍यों की एकरूप द्रव्‍य-पर्यायें पुद्गल और जीव में ही होती हैं । ये अशुद्ध ही होती हैं, क्‍योंकि अनेक द्रव्‍यों के परस्‍पर संश्‍लेष-सम्‍बन्‍ध से उत्‍पन्‍न होती हैं ।</p></font></td>
      </tbody></table></div>
</body>
</html>
