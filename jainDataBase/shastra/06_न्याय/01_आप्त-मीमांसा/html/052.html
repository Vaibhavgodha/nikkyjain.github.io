<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='051.html'><img src='../../../../../images/common/prev.jpg' id=next height=50 width=50/></a>
      <a href='053.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आप्त-मीमांसा)</h2>
      <br><div class=titleContainer align=center><font color=darkGreen>﻿नाश को निर्हेतुक मानने में दोष</font></div>
    <h3 class=mainTitle align=center><font color=maroon> ﻿अहेतुकत्वान्नाशस्य, हिंसाहेतुर्न हिंसक:<br>चित्त-सन्तति-नाशश्च, मोक्षो नाष्टांग-हेतुक: ॥५२॥<br> </font></h3>
  <div class=bottomContainer id=bottomTxt54 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[नाशस्य अहेतुकत्वात् हिंसाहेतु: हिंसक: न]</b> नाश को अहेतुक मानने से हिंसक हिंसा में हेतु नहीं हो सकता है <b>[चित्तसंततिनाश: मोक्ष: च अष्टांगहेतुक: न]</b> यदि चित्तसंतति के नाशरूप मोक्ष होता है, तब वह मोक्ष अष्टांग हेतुक नहीं बन सकता है।<br></div>
    <div class=tikaTopContainer><b><br> टीका : 
    <span id=teeka0 class=gatha052 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha052-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><div class=teekaPadya align=center>यदी नाश निर्हेतुक है, हिंसक हिंसा में हेतु नहीं<br>तथा चित्तसंतति विनाश से, मोक्ष कहा निर्हेतु सही<br>पुन: आप अष्टांग निमित्तक, मोक्ष कहा सो कैसे हो?<br>यदी नाश निर्हेतुक है तब मोक्ष सहेतुक कैसे हो?</div><br><p>यदि आप बौद्ध नाश को अहेतुक मानते हैं तो हिंसा के हेतु को हिंसक नहीं मानना चाहिए और चित्तसंतति के निरोधरूप मोक्ष को भी अष्टांग हेतुक नहीं कहना चाहिए।</p><br><p>भावार्थ-बौद्धों ने नाश को निष्कारणक माना है और चित्त संतति के नाश को मोक्ष कहा है पुन: उस मोक्ष को सम्यक्त्व, संज्ञा, संज्ञी, वाक्कायकर्म, अंतव्र्यायाम, अजीव, स्मृति और समाधि इन आठ कारणों से होना बताया है। उधर नाश को अहेतुक कह दिया है पुन: चित्तसंतति के नाशरूप मोक्ष को अष्टांग हेतुक कह दिया, यह बात परस्पर विरुद्ध हो गई है।</p></font></td>
      </tbody></table></div>
</body>
</html>
