<html>
  <head>
    <title>न्याय</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <link type="text/css" rel="stylesheet" href="../../../../../css/myJqueryMobile.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/shastra.js"></script>
    <script type="text/javascript" src="../../../../../js/myFontSzCtrl.js"></script>
  </head>
  <body>
    <script src="../../../../../js/myRockingRolling.js" type="text/javascript"></script>
      <a href='066.html'><img src='../../../../../images/common/prev.jpg' id=next height=50 width=50/></a>
      <a href='068.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आप्त-मीमांसा)</h2>
      <br><div class=titleContainer align=center><font color=darkGreen>﻿परमाणु की अन्यरूप परिणति न मानने में दोष</font></div>
    <h3 class=mainTitle align=center><font color=maroon> ﻿अनन्यतैकान्तेऽणूनां संघातेऽपि विभागवत्।<br>असंहतत्वं स्याद्भूतचतुष्कं भ्रान्तिरेव सा ॥६७॥<br> </font></h3>
  <div class=bottomContainer id=bottomTxt69 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अणूनां अनन्यतैकांते विभागवत् संघाते अपि असंहतत्त्वं स्यात्]</b> यदि परमाणुओं को एकांत रूप से अनन्य-एकरूप ही माना जावे अर्थात् परमाणुओं का कभी भी भिन्न-भिन्नरूप परिणमन न माना जाये, तब तो परमाणुओं का संघात होने पर भी स्कन्धरूप होना नहीं बन सकेगा जैसे कि परमाणुओं के विभाग में स्कन्ध होना नहीं बनता है <b>[सा भूतचतुष्कभ्रांति: एव]</b> पुन: जो भूत चतुष्क हैं वे भ्रांति रूप ही रहेंगे।<br></div>
    <div class=tikaTopContainer><b><br> टीका : 
    <span id=teeka0 class=gatha067 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha067-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><div class=teekaPadya align=center>यदि परमाणु सदा नित्य हैं, अन्य रूप परिणमें नहीं<br>तब स्कंध रूप में भी वे, भिन्न-भिन्न ही रहें सही<br>पुन: भूमि-जल-वायु अग्नि, इन भूतचतुष्टय का स्कंध<br>भ्रांतरूप ही हो जावेगा, क्योंकि अणू सब पृथक्-पृथक्</div><br><p>परमाणुओं में अभिन्न रूप एकांत पक्ष के मानने पर उनकी संघात-स्कंध अवस्था में भी विभाग-विभक्त पदार्थों की तरह उनको पृथक्पृथक् परस्पर असंबंधित ही मानना पड़ेगा, पुन: ऐसी स्थिति में आपके द्वारा स्वीकृत भूतचतुष्क भ्रांतिरूप ही हो जायेगा, अर्थात् पार्थिव जलीय, तैजस एव वायवीय परमाणुओं के संघातरूप पृथ्वी, जल, अग्नि, वायु, भूतचतुष्क हैं। ये भ्रांत हो जायेंगे।</p></font></td>
      </tbody></table></div>
</body>
</html>
