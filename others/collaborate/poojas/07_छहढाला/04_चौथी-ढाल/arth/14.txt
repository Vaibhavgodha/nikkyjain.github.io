शिक्षाव्रत चार प्रकार के होते हैं सामायिक : स्वोन्मुखता द्वारा अपने परिणामों को स्थिर करके प्रतिदिन विधिपूर्वक सामायिक करना, सो सामायिक शिक्षाव्रत है ॥१॥ प्रोषधोपवास : प्रत्येक अष्टमी तथा चतुर्दशी के दिन कषाय और व्यापारादि कार्यो को छोड़कर, धर्म-ध्यान-पूर्वक, प्रोषधसहित उपवास करना, सो प्रोषधोपवास शिक्षाव्रत कहलाता है ॥२॥ भोगोपभोग-परिमाण : भोगोपभोग की वस्तुओं को जीवनपर्यंत के लिए अथवा किसी निश्चित समय के लिए कम करने का नियम करना, सो भोगोपभोग-परिमाण शिक्षाव्रत कहलाता है ॥३॥ अतिथि-संविभाग : निर्ग्रंथ मुनि आदि सत्पात्रों को आहार देने के पश्चात् स्वयं भोजन करना, सो अतिथि-संविभाग शिक्षाव्रत कहलाता है ॥४॥
