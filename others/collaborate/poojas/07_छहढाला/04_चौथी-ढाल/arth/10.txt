सम्यग्ज्ञान प्राप्त कर सम्यक्चारित्र धारण करना चाहिये । उस सम्यक्चारित्र के दो भेद हैं – एकदेशचारित्र और सर्वदेश चारित्र । उनमें सकल चारित्र का पालन दिगम्बर मुनिराज करते हैं और देश चारित्र का पालन श्रावक करते हैं । त्रसजीवों की संकल्पी हिंसा का सर्वथा त्याग कर निष्प्रयोजन स्थावर जीवों का भी घात न करना अहिंसाणुव्रत कहलाता है । दूसरे के प्राणों का घातक, कठोर और निन्दनीय वचन नहीं बोलना और न दूसरों से बुलवाना सत्याणुव्रत कहलाता है ।