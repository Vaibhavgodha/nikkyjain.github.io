जिस धर्म में मिथ्यात्व तथा रागादिरूप भावहिंसा और त्रस तथा स्थावर जीवों के घातरूप द्रव्यहिंसा को धर्म माना जाता है, उसे कुधर्म कहते हैं । जो जीव उस कुधर्म की श्रद्धा करता है, वह दु:ख प्राप्त करता है । ऐसे मिथ्या गुरु, देव और धर्म की श्रद्धा करना, उसे ``गृहीत मिथ्यादर्शन'' कहते हैं । वह परोपदेश आदि बाह्य कारण के आश्रय से ग्रहण किया जाता है, इसलिये "गृहीत'' कहलाता है । अब गृहीत मिथ्याज्ञान का वर्णन किया जाता है ॥
