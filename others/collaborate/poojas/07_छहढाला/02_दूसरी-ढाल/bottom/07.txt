इच्छाओं का रोकना तप कहलाता है । इस तप से निर्जरा होती है । किन्तु मिथ्यादॄष्टि जीव मिथ्यादर्शन के प्रभाव से आत्मा की अनन्तज्ञानादि रूप शक्ति को भूल जाता है, जिससे निरन्तर पाचों इन्द्रियों के विषयों में रमा रहता है । आकुलता का मिट जाना ही सच्चा सुख या मोक्ष है । किन्तु मिथ्यादॄष्टि मोक्ष के स्वरूप को आकुलता रहित नहीं मानता, उसे अतिकठिन और आकुलतामय मानता है। यह मोक्ष तत्त्व का विपरीत श्रद्धान है । अगृहीत-मिथ्यादर्शन के होने पर स्वयं जो कुछ ज्ञान होता है, वह 'अगृहीत मिथ्याज्ञान' कहलाता है । यह महान दुःख का दाता है ।