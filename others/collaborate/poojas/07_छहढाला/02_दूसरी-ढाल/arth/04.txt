मिथ्यादृष्टि जीव मिथ्यादर्शन के प्रभाव से शरीर को ही आत्मा का श्रद्धान कर शरीर को सुख दुःख आदि मिलने पर यह मानता है कि मैं सुखी हूं, मैं दुखी हूं, मैं राजा हूं, मैं गरीब हूं । मेरे बड्प्पन है, मेरे रुपया पैसा धन है, मेरे मकान है, मेरे गायें हैं, मेरे सन्तान है, मेरी स्त्रियां हैं, मैं बलवान हूं, मैं निर्बल हूँ, मैं कुरूप हूं, मैं सुन्दर हूं, मैं मूर्ख हूं, मैं चतुर हूं, इत्यादि । पर वास्तव में ये सब पर पदार्थ के ही परिणाम है, आत्मा के नहीं किन्तु मिथ्यादृष्टि जीव इन्हें आत्मा के परिणाम समझते हैं ।