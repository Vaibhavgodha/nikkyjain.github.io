आठ मद , तीन मूढता छः अनायतन और आठ शंकादिक ये सम्यक्त्व के पच्चीस दोष हैं । संवेग , अनुकम्पा , आस्तिक्य और प्रशम ये चार सम्यक्त्व की भावनायें हैं । सम्यक्त्व के अभिलाषी जीव को सम्यक्त्व के पच्चीस दोषों का त्याग कर इन भावनाओं में मन लगाना चाहिये । अब सम्यक्त्व के आठ अंगों और पच्चीस दोषों का संक्षेप में वर्णन किया जाता है , क्योंकि बिना जाने समझे दोषों को कैसे छोडा जा सकता है और गुणों को कैसे ग्रहण किया जा सकता है ।