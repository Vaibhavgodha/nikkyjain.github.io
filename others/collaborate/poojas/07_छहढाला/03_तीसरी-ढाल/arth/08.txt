जिसमें छहों द्रव्यों का निवास है उस स्थान को आकाश कहते हैं । जो स्वयं पलटता है तथा पलटने में कुम्हार के चाक की कीली के समान सहायक है वह निश्चय काल कहलाता है । लोक व्यवहारोप्योगी रात्रि दिन घडी घण्टा आदि व्यवहार काल कहलाते हैं । इस प्रकार अजीव तत्त्व का वर्णन हुआ । अब आस्रव तत्त्व का वर्णन किया जाता है । मन वच और काय की हलन चलन रूप क्रिया को आस्रव कहते हैं । उसके मिथ्यात्व अविरति कषाय  प्रमाद और योग ये पांच भेद हैं ।