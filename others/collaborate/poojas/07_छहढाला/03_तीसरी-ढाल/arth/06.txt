औदारिक आदि शरीर रहित शुद्ध ज्ञानमय द्रव्य भाव नोकर्मरहित निर्दोष और पूज्य सिद्ध पर्मेष्ठी निकल परमात्मा कहलाते हैं । वे समस्त कर्मों के विनाश से अनन्त काल तक अनन्त सुख का अनुभव करते हैं । इन तीनों  में बहिरात्मापन मिथ्यात्वयुक्त होने से हेय है इसलिये आत्महितैषी प्राणी को उसे छोडकर अन्तरात्मा बनकर परमात्मा का ध्यान करना चाहिये क्योंकि उससे नित्य अनन्त आनन्द की प्राप्ति होती है ।