आठों कर्मों के सर्वथा नाश होने पर आत्मा की जो अवस्था प्रगट होती है उसे मोक्ष कहते हैं । वह अविनाशी और अनन्त सुखमय है । इस प्रकार सामान्य और विशेष रूप से सातों तत्त्वों का अटल श्रद्धान होना व्यवहार सम्यक्त्व कहलाता है । जिनेन्द्र देव वीतराग दिगम्बर जैन गुरु और जिनेन्द्र प्रणीत अहिंसामय धर्म का यथार्थ श्रद्धान भी व्यवहार सम्यग्दर्शन कहलाता है । इसे आठ अंगों सहित धारण करना चाहिये ।