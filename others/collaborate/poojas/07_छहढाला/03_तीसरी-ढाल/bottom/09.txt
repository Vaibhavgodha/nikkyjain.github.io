ये मिथ्यात्वादि ही आत्मा को दुख देते हैं इसलिये इनका त्याग करना चाहिये । इन्हीं भावों के कारण जीव के प्रदेशों और कर्मों के परमाणुओं का परम्पर एकमेक हो जाना बंध कहलाता है । शम और दम से आत्मा में कर्मों का आगमन रुक जाना संवर कहलाता है । स्थिति पूर्ण हुए बिना ही तप के सामर्थ्य से कुछ कर्मों का आत्मा से अलग होना निर्जरा कहलाती है । इन में से आस्रव और बंध तत्त्व तो हेय है तथा संवर और निर्जरा तत्त्व उपादेय हैं ।