जिसमें चेतना नहीं होती वह अजीव कहलाता है । उस अजीव के पांच भेद होते हैं – पुद्गल , धर्म,अधर्म,आकाश और काल । जिसमें रूप रस गंध और स्पर्श होते हैं उसे पुद्गल द्रव्य कहते हैं । जो स्वयं चलते हुए जीव और पुद्गल द्रव्य को चलाने में सहकारी होता है वह धर्मद्रव्य हैं ।   और जो स्वयं ठहरते हुए जीव और पुद्गल को ठहरने में सहकारी होता है वह अधर्मद्रव्य है । जिनेन्द्र भगवान ने इन धर्म आदिक को अमूर्तिक कहा है ।