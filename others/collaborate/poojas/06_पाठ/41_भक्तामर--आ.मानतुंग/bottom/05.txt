शब्दार्थ - सोऽहं=इस लिए मै,  तथापि=फिर भी, तव भक्ति=आपकी भक्ति, वशात=वश, मुनीश-हे मुनीश्वर!,
कर्तुं=करूँगा, स्तवं=स्तवन,  विगत=बिना, शक्ति रपि=शक्ति के भी, प्रवृत्त=प्रवृत्त हो रहा  हूँ  ।
प्रीती=प्रीती, स्नेह वश, आत्मवीर्यम=शक्ति का, अविचार्य=विचार करे बिना, मृगो= हिरनी, मृगेनद्रम्=सिंह से, न अभ्येति=नहीं जाती, किं=क्या, निज=अपने शिशो=बच्चे की, परिपालनार्थम्=रक्षा करती है!

भावार्थ - हे मुनीश! तथापि-शक्ति रहित होता हुआ भी, मैं- अल्पज्ञ, भक्तिवश, आपकी स्तुति करने को तैयार हुआ हूँ| जैसे हरिणी, अपनी शक्ति का विचार न कर, प्रीतिवश अपने शिशु की रक्षा के लिये, क्या सिंह के सामने नहीं जाती? अर्थात जाती हैं|
