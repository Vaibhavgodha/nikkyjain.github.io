शब्दार्थ - दृष्टवा=देखकर, भवन्तम=आपको, अनिमेष= बिना पलके झुकाए, विलोक-नीयम्=देखने के योग्य, नान्यत्र=न+अन्यत्र - और कही नहीं/कुदेव आदि को, तोषम=संतोष, उपयाति=प्राप्त होती है, जनस्य=मनुष्यों को, चक्षुः=आँखें  ।
पीत्वा=पीकर, पयः=जल, शशिकरध्युति-चंद्रमा के सामान कान्तिमान, दुग्ध-सिन्धोः=क्षीर सागर के, क्षारं=खारे, जलं=जल को, जल-निधे=लवन समुद्र के, रसितुं=पीने की, क:-कौन, इच्छेत=इच्छा करेगा !

भावार्थ - हे अनिमेष दर्शनीय प्रभो! आपके दिव्य स्वरूप के दर्शन के पश्चात् मनुष्यों के नेत्र अन्यत्र सन्तोष को प्राप्त नहीं होते। चन्द्रकीर्ति के समान निर्मल क्षीरसमुद्र के जल को पीकर कौन पुरुष समुद्र के खारे पानी को पीना चाहेगा? अर्थात् कोई नहीं |

