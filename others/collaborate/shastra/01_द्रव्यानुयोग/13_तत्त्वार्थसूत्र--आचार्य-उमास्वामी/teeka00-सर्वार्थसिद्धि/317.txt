ग्यारह परीषह पहले कह आये हैं। उनसे अन्य शेष परीषह हैं। वे वेदनीय के सद्भाव में होते हैं। यहाँ ‘भवन्ति’ यह वाक्य शेष है। 

शंका - वे कौन-कौन हैं ? 
समाधान - क्षुधा, पिपासा, शीत, उष्ण , दंशमशक, चर्या, श्य्या, वध, रोग, तृणस्पर्श और मलपरीषह।

	विशेषार्थ - शरीर में भोजन का कम होना, पानी का कम होना, कण्ठ का सूखना, ऋतु में ठण्डी या गरमी का होना, डांस-मच्छर का काटना, गमन व शयन करते समय कण्टक आदि का चुभना, किसी के द्वारा मारना, गाली-गलौज करना, शरीर में रोग का होना, तिनका आदि का चुभना और शरीर में मल का जमा होना आदि अपने-अपने कारणों से होते हैं। इनका कारण वेदनीय कर्म का उदय नहीं है पर इन कामों के होने पर भूख की वेदना होती है, प्यास लगती है आदि वह वेदनीय कर्म का कार्य है। ऐसा यहाँ अभिप्राय समझना चाहिये।   

कहते हैं, परीषहों के निमित्त, लक्षण और भेद कहे। प्रत्येक आात्मा में उत्पन्न होते हुए वे एक साथ कितने हो सकते हैं, इस बात को बतलाने के लिए आगे का सूत्र कहते हैं- 