गोत्रकर्म दो प्रकार का है - उच्‍चगोत्र और नीचगोत्र। जिसके उदय से लोकपूजित कुलों में जन्‍म होता है वह उच्‍चगोत्र है। जिसके उदय से गर्हित कुलों में जन्‍म होता है वह नीचगोत्र है।

विशेषार्थ- ऐसा निमित्तनैमित्तिक सम्बन्ध है कि जिसके उच्चगोत्र का उदय होता है वह ऐसे माता पिता के यहाँ जन्म लेता है जहाँ सदाचार की प्रवत्ति हो या उस ओर झुकाव हो या ऐसी प्रवृत्ति वाले व्यक्तियों के साथ सम्पर्क हो । और जिसके नीचगोत्र कर्म का उदय होता है वह विरुद्ध प्रवृत्तिवाले माता पिता के यहाँ जन्म लेता है । कुल, गोत्र, सन्तान और परम्परा इनका एक अर्थ है । परम्परा दो प्रकार से चलती है एक पुत्र, पौत्र, प्रपौत्रमूलक परम्परा और दूसरी आचार-विचारमूलक परम्परा । यहाँ दूसरी प्रकार की परम्परा ली गयी है । [[गोत्र का सम्बन्ध शरीर या रक्त से न होकर जीव के आचार-विचार से है ।]] गोत्रकर्म को जीवविपाकी कहने का कारण भी यही है । इस प्रकार गोत्रकर्म, उसके भेद और उनके स्वरूप का संक्षेप में विचार किया ।

आठवीं कर्मप्रकृति की उत्‍तर प्रकृतियों का निर्देश करने के लिए आगे का सूत्र कहते हैं - 