व्यु्त्सर्जन करना व्युत्सर्ग है जिसका अर्थ त्याग होता है। वह दो प्रकार का है- [[बाह्य उपधि त्याग]] और [[अभ्यन्तर उपधि त्याग]]। आत्मा से एकत्व  को नहीं प्राप्त हुए ऐसे वास्तु , धन और धान्य आदि बाह्य उपधि है क्रोधादिरूप आत्मभाव अभ्यन्तर उपधि है। तथा नियत काल तक या यावज्जीवन तक काय का त्याग करना भी  अभ्यन्तर उपधि त्या‍ग कहा जाता है। यह नि:संगता, निर्भयता और जीविताशा का व्युदास आदि करने के लिये किया जाता है। 

	विशेषार्थ- यहाँ यह प्रश्न होता है कि जब कि पाँच महाव्रतों में परिग्रहत्याग का उपदेश दिया है, दश धर्मों में त्याग धर्म का उपदेश दिया है तथा नौ प्रकार के प्रायश्चित्त अलग से कहा है ऐसी अवस्था में पुन: व्युत्सर्ग तप का अलग से कथन कोई मायने नहीं रखता, क्योंकि इस प्रकार एक ही तत्त्व का पुन:-पुन: कथन करने से पुनरुक्त दोष आता है। समाधान यह है कि पाँच महाव्रतों में जो परिग्रह-त्याग महाव्रत है उसमें गृहस्थ सम्बन्धी  उपधि के त्याग की मुख्यता है। त्यागधर्म में आहारादि विषयक आसक्ति के कम करने की मुख्यता है, व्युत्सर्ग प्रायश्चित्त में परिग्रह त्याग धर्म में लगने वाले दोष के परिमार्जन की मुख्यता है, और व्युत्सर्ग तप में वसतिका आदि बाह्य व मनोविकार तथा शरीर आदि अभ्यन्तर उपधि में आसक्ति के त्याग की मुख्य‍ता है, इसलिये पुनरुक्त  दोष नहीं आता। 

जो बहुवक्तव्य ध्यान पृथक स्थापित कर आये हैं उसके भेदों का कथन करना इस समय प्राप्त काल है तथापि उसे उल्लंघन करके इस समय ध्यान के प्रयोक्ता, स्वरूप और काल निर्धारण करने के लिए आगे का सूत्र कहते हैं- 