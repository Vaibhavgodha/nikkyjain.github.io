नारक आदि गतियों में भव के सम्‍बन्‍ध से आयुकर्म का नामकरण किया जाता है। यथा - नरकों में होने वाली [[नारक]] आयु है, तिर्यग्‍योनि वालों में होने वाली [[तैर्यग्‍योन]] आयु है, मनुष्‍यों में होने वाली [[मानुष]] आयु है और देवों में होने वाली [[देवायु]] है। तीव्र शीत और उष्‍ण वेदना वाले नरकों में जिसके नि‍मित्‍त से दीर्घ जीवन होता है व‍ह नारक आयु है। इसी प्रकार शेष आयुओं में भी जानना चाहिए।
	विशेषार्थ - दस प्राणों में आयु प्राण मुख्‍य है। यह जीवित रहने का सर्वोत्‍कृष्‍ट निमित्‍त माना गया है। इसके सद्भाव में प्राणी का जीवन है और इसके अभाव में वह मरा हुआ माना जाता है। अन्‍नादिक तो आयु को कायम रखने में सहकारीमात्र है। भवधारण करने का मुख्‍य कारण आयुकर्म ही है ऐसा यहाँ समझना चाहिए।
	चार प्रकार के आयु का व्‍याख्‍यान किया। इसके अनन्‍तर जो नामकर्म कहा गया है उसकी उत्‍तर प्रकृतियों का ज्ञान कराने के लिए आगे का सूत्र कहते हैं -