गोम्मटसार (जीवकाण्ड) 
(विरचित  -आचार्यश्री  नेमिचन्द्र सिद्धांतचक्रवर्ती )    *
प्रेरणा स्रोत आचार्यकल्प १०८ श्री श्रुतसागर जी महाराज ) 
(टीकाकार पंडित रतनचंद जैन  मुख्तार ,सहारनपुर )  
                        मंगलाचरण   
सिद्धं सुद्धं पणमिय जिणंदवरणेमिचंदमकलंकं!
गुण रयणभूसणुदयं जीवस्स परूवणं वोच्छं !!१!!  
शब्दार्थ-सिद्धं-सिद्ध है,सुद्धं-शुद्ध है,पणमिय-नमस्कार करता हूँ ,जिणंदवर-श्रेष्ठ जिनेन्द्रदेव,णेमिचंदम-नेमिनाथ,अकलंकं-अकलंक है ,गुण-गुण रूपी,रयण-रत्नों,भूसणुदयं-भूषणों का उदय रहता है,जीवस्स-जीवकी,परूवणं-प्ररूपणा,वोच्छं-कहता हूँ!
अर्थ-जो सिद्ध,बुद्ध,अकलङ्क और जिनके  गुण रूपी रत्नो के भूषणों  का उदय है ऐसे  श्रेष्ठ जिनेन्द्रदेव, नेमिनाथ भगवान् को नमस्कार करके मै (नेमिचन्द्र आचर्य) जीव की प्ररूपणा कहता हूँ ! 
विशेषार्थ-  ग्रंथकर्ता नेमिचन्द्र आचर्य श्री इष्टदेव नेमिनाथ भगवान को नमस्कार कर जीव की प्ररूपणा करने की प्रतिज्ञा ले रहे है !
सिद्ध है-जो कृतकृत्य है!
शुद्ध है-द्रव्य व भाव रूप  घातिया कर्मों रहित है,
अकलङ्क -क्षुद्धादि अट्ठारह दोषो रहित है,
गुण रत्नो के भूषण का उदय -अन्नंत ज्ञानादि गुण रूप रत्नों की प्रकटता होना !
जीव संबंधी  २० प्ररूपणाए -
गुणजीवा पज्जति पाणा  सण्णा य मग्गणाओ य !
उवओगो  वि य कमसो बीसं तु परुवणा भणिदा !!२!!     
शब्दार्थ-
गुण-गुणस्थान,जीवा-जीवसमास,पज्जति-पर्याप्ति,पाणा-प्राण,सण्णा-संज्ञा,य-और,मग्गणाओ-मार्गणाओ,
उवओगो-उपयोग,य-और वि-ये ,कमसो-कर्म से  ,बीसं-बीस,तु ,परुवणा-प्रारूपणा,भणिदा-कही है
अर्थ-
गुणस्थान,जीवसमास,पर्याप्ति,प्राण,संज्ञा और मार्गणाओ (१४) तथा उपयोग,ये बीस प्ररूपणा कही है !
विशेष-
 प्रारूपणा -२०;
१४ गुणस्थानो,१४ (९८ उपभेद) जीवसमासो ६ पर्याप्तियो,१० चेतन प्राणो,४ संज्ञाओ और १४(४ गतियो ,५ इन्द्रियों,६ कायो,१५ योगो,३ वेदो,१६ कषायो,८ ज्ञानो,७ संयमो,४ दर्शन,६ लेश्याओ ,२भव्यत्वो,६सम्यक्त्वो २ संज्ञियत्वओ और २ आहारको) मार्गणाओ तथा उपयोगों में पर्याप्त और अपर्याप्त विशेषणों से विशेषित कर जीवों का परीक्षण,प्रारूपण (निरूपण/निर्देश/विवरण/प्रज्ञापना/व्याख्यान) कहलाता है !  
४-११-१७ 
संखेओ ओघो त्ति य गुणसण्णा सा य मोहजोगभवा !
वित्थारादेसो त्ति य मग्गणसण्णा सकम्भवा !!३!! 
शब्दार्थ-संखेओ-संक्षेप,ओघो-ओघ/साधारण,त्ति-उसकी,य/च -यह(सामान्य) भी गुणस्थान की संज्ञा है ,गुण-गुणस्थान,सण्णा-संज्ञा,सा-वह,च-और,मोह जोगभवा-मोह योग से  होता है,वित्थारादेसो-विस्तार या आदेश/विशेष से ,त्ति-यह, मग्गणसण्णा -मार्गणा संज्ञा है,सकम्भवा-कर्म के कारण है !
अर्थ-संक्षेप/साधारण से कथन करना ओघ प्ररूपणा है इसे गुणस्थान कहते है इसकी उत्पत्ति  में  मोह तथा योग कारण है !विस्तार /विशेष से कथन करना आदेश प्ररूपणा है , यह मार्गणा संज्ञा है उसकी उत्पत्ति कर्म से होती है !
भावार्थ-उक्त गाथा में आचार्यश्री नेमिचन्द्रचक्रवर्ती जी उपदेशित कर रहे है कि प्ररूपणा के दो ही भेद है ;
१-ओघ-संक्षेप/सामान्य/अभेद से कथन ओघ प्ररूपणा को गुणस्थान कहते है!इसकी उत्तपत्ति मोह और योग से होती है!
२-आदेश,विस्तार/भेद /विशेष रूप से कथन आदेश प्ररूपणा को मार्गणा कहते है !इसकी  उत्पत्ति  कर्म से होती  है !
इनके अतिरिक्त वस्तु का किसी भी प्रकार से कथन  नहीं किया जा सकता !
विशेष -
शंका-विशेष को छोड़कर सामान्य स्वंत्र नहीं है अत: आदेश प्रारूपणा से ही सामान्य प्रारूपणा  का ज्ञान हो जाएगा फिर दो प्रकार से व्यख्यान करने की क्या आवश्यकता है ! 
समाधान संक्षेप/द्रव्यार्थिक नय/सामान्य प्रारूपणा में तत्वों को जानने में इच्छुकों के लिए ओघ तथा वि स्तार/विशेष /पर्यायार्थिक नय से तत्वों को जान्ने में रूचि वालो के लिए आदेश प्रारूपणा से कथन किया है,अत: ओघ और आदेश दोनों ही प्रारूपणाओं का कथन किया गया है!
गुण कहने से गुणस्थान का ग्रहण होता है !
जीव के;१-औदायिक-कर्मों के उदय से,२-औपशमिक- कर्मों के उपशम से,३-क्षायिक-कर्मों के क्षय से ,४- क्षयोपशमिक-कर्मों के क्षयोपशम से तथा ५-पारिणामिक-कर्मो के उदय,उपशम,क्षय और क्षयोपशम के बिना उत्तपन्न ५ गुण है !इन गुणों के सहचर्य में आत्मा भी गुण संज्ञा को प्राप्त होता है!जिनमे इन गुण युक्त जीव रहते है उन्हें गुणस्थान कहते है!इनके १४ भेद;मिथ्यात्व,ससादान,सम्यग्मिथ्यात्व/मिश्र, असंयत सम्य ग्दृष्टि,देशविरत,प्रमत्तविरत,अप्रमत्तविरत,अपूर्वकरण,अनिवृत्तिकरण,सूक्ष्मसम्प्राय,उपशांतमोह,क्षीणमोह, सयोगकेवली,अयोग केवली! १-१२ तक गुणस्थान मोहनीय कर्म के उदय,उपशम,क्षयोपशम,क्षय की और १३,१४ गुणस्थान क्रमश:योग के सद्भाव और अभाव की अपेक्षा है अर्थात गुणस्थान 'मोहजोगभवा' मोह और योग से उत्पन्न होते  है !
मार्गणा/गवेषणा/अन्वेषण-सत्,संख्यादि अनुयोगद्वारों से युक्त १४ गुणस्थान जिसमे या जिसके द्वारा खोजे जाते है वह मार्गणा है जो कि  कर्मों के निमित्त से  है !
५-११-१७ 
प्रेरणा स्रोत आचार्यकल्प १०८ श्री श्रुतसागर जी महाराज )
(टीकाकार पंडित रतनचंद जैन  मुख्तार ,सहारनपुर )
                        मंगलाचरण 
सिद्धं सुद्धं पणमिय जिणंदवरणेमिचंदमकलंकं!
गुण रयणभूसणुदयं जीवस्स परूवणं वोच्छं !!१!!
गुणस्थान और  मार्गणाओ  में शेष प्ररूपणाओं का अंतर्भाव -
आदेसे संलीणा जीवा पज्जति पाणसण्णाओ !
उवओगो वि य भेदे  वीसं तु परूवण भणिदा !!४!!
शब्दार्थ-
आदेसे-आदेश/मार्गणा,संलीणा-अंतर्भूत है,जीवा-जीवसमास,पज्जति-पर्याप्ति ,पाण-प्राण ,सण्णाओ -संज्ञा !
उवओगो-उपयोग,वि-भी,य भेदे-भेद से,वीसं-बीस, तु  परूवण-प्ररूपणा,भणिदा-कही है 
 अर्थ-
 (१४) मार्गणाओ में; जीवसमास,पर्याप्तियों,प्राणों,सज्ञाओं और उपयोग का भी अंतर्भाव हो जाता है !भेद विवक्षा से बीस प्ररूपणा कही है !


इंदिय काय लीणा जीवा पज्जत्ति आणभासमणो।

जोगो काओ णाणे अक्खा गदिमग्गणे आऊ॥५॥
शब्दार्थ-
(इंदिय -इन्द्रिय,काय-काय(मार्गणाओ में),लीणा-अंतर्भूत है,जीवा-जीवसमास,पज्जत्ति-पर्याप्ति,आण-प्राण/श्वासोच्छ्वासप्राण,भास-भाषा/वचनबलप्राण,मणो-मन/मनोबलप्राण,जोगो-योग(मार्गणा)में,काओ-कायबल प्राण,णाणे-ज्ञानमार्गणा में,अक्खा-इन्द्रियप्राण,गदि-गति,मग्गणे-मार्गणा में,आऊ-आयु प्राण  
अर्थ-(इन्द्रिय और काय) मार्गणाओ में';जीवसमास,पर्याप्ति,(श्वासोच्छ्वास,भाषा/वचनबल,मनोबल) प्राणो, योग मार्गणा में कायबलप्राण,ज्ञानमार्गणा में पांच इन्द्रिय प्राणो और गतिमार्गणा में आयु प्राण अंतर्भूत  है!
विशेष-
 मार्गणाओं में  ये  २० प्रारोपणाय अंतर्भूत है-
१-जीवसमास और पर्याप्तिया,इन्द्रिय कायरूप ही है!इन्द्रिय और काय स्वरुप है,जीवसमास स्वरुपवाला है अथवा इन्द्रिय और काय विशेष है,जीवसमास सामान्य है!इन्द्रिय और काय धर्मी है,पर्याप्ति धर्म है और धर्मी में धर्म का अंतर्भाव हो जाता है!
२-उच्छ्वास-निश्वास,वचनबल और मनोबल प्राणों  का कारण -क्रमश:(उच्छ्वास,भाषा और मन:)पर्याप्तिया  है!अत: जहाँ पर्याप्तियों का अंतर्भाव हुआ वही उसके  कार्य प्राणो का अंतर्भाव हुआ,अत: इन प्राणों का अंतर्भाव भी इन्द्रिय और काय मार्गणा में  हो गया!
३-योगमार्गणाओ में कायबल प्राण अंतर्भूत है क्योकि जीव के प्रदेशों के परिस्पंद लक्षण वाले, काययोग रूप कार्य में कायबल विशेष है,योग सामान्य है इस प्रकार सामन्य विशेष भाव से योग मार्गणा में कायबल प्राण का अंतर्भाव हो गया!
४-ज्ञानमार्गणा में इन्द्रियां अंतर्भूत है क्योकि इन्द्रियावरण के क्षयोपशम से प्रकट हुई लब्धिरूप  इन्द्रिय ज्ञान रूप ही है!
५-गति मार्गणा में आयुप्राण अंतर्भूत है क्योकि गति के बिना आयु नहीं है और आयु के बिना गति नहीं है शेष आगे -
६-११-१७     
श्री वीतरागाय नम: 
गोम्मटसार (जीवकाण्ड)
(विरचित-आचार्यश्री  नेमिचन्द्र सिद्धांतचक्रवर्ती)
मायालोहे रदिपुव्वाहारं कोहम्माणगम्मि भयं। 
वेदे मेहुणसण्णा लोहम्मि परिग्गहे सण्णा॥६॥
शब्दार्थ:माया-माया और लोहे-लोभ कषाय मार्गणा में,रदिपुव्वाहारं-रतिपूर्वक,आहारसंज्ञा का,कोहम्माणगम्मि-क्रोध और मान कषाय मार्गणा में,भयं-भय संज्ञा,वेदे-वेद(मार्गणा) में,मेहुण-मैथुन,सण्णा-संज्ञा,लोहम्मि-लोभ कषाय में,परिग्गहे-परिग्रह,सण्णा-संज्ञा 
अर्थ:-माया और लोभ कषाय में रति पूर्वक आहार संज्ञा,क्रोध और मान कषाय में भय संज्ञा ,वेद मार्गणा में मैथुन संज्ञा और लोभ कषाय में परिग्रह संज्ञा अंतर्भूत है !
सागारो उवओगो णाणे मग्गम्मि  दंसणे मग्गे।
अणगारो उवओगो लीणोत्ति जिणेहिं णिद्दिट्ठो॥७॥ 
शब्दार्थ:-सागारो-साकार,उवओगो-उपयोग,णाणे-ज्ञान,मग्गम्मि-मार्गणा में,दंसणे-दर्शन मग्गे-मार्गणा में ।
अणगारो-अनाकार,उवओगो-उपयोग,लीणोत्ति-अंतर्भूत है,जिणेहिं-जिनेन्द्र भगवान् ने,णिद्दिट्ठो-कहा  है !
अर्थ:साकार उपयोग का ज्ञान मार्गणा में और अनाकार उपयोग दर्शन मार्गणा में अंतर्भूत है  
ऐसा -जिनेन्द्र भगवान् ने कहा है !
विशेष- 
१-आहार की इच्छा रति कर्मोदयपूर्वक होती है!रतिकर्म,माया-लोभकषाय रागरूप है अत: आहार संज्ञा; मोह और लोभ कषाय मार्गणा में अंतर्भूत है !
२-भयसंज्ञा में द्वेष रूप क्रोध और मान कषाय कारण है अत: कार्यकारण भाव की अपेक्षा भय  संज्ञा क्रोध-मान कषाय मार्गणा में अंतर्भूत है !
३-मैथुनसंज्ञा(कार्य) का कारण वेद कर्मोदय है अत: कार्यकारण भाव की अपेक्षा मैथुनसंज्ञा वेद मार्गणा में अंतर्भूत है !
४-परिग्रहसंज्ञा(कार्य)का कारण लोभकषाय है अत: कार्यकारण भाव की अपेक्षा परिग्रहसंज्ञा लोभ मार्गणा में अंतर्भूत है !
५-साकारोपयोग(कार्य) में,ज्ञानावरण के क्षयोपशम से उतपन्न ज्ञान कारण है अत:साकारोपयोग  ज्ञान मार्गणा में अंतर्भूत है !इसी प्रकार अनाकारोपयोग (कार्य) में दर्शनावरण कर्म के क्षयोपशम से उतपन्न दर्शन कारण है अत:अनाकारोपयोग ,दर्शन मार्गणा में अंतर्भूत है !
७-११-१७
जेहिं दु लक्खिज्जन्ते उदयादिसु सम्भवेहिं भावेहिं !
जीवा ते गुणसण्णा णिद्दिट्ठा सव्वदरसीहिं !८!!
शब्दार्थ:-
जेहिं-जिन,दु लक्खिज्जन्ते-लक्षित किये जाते , उदयादिसु-उदयादिय,सम्भवेहिंभावेहिं-उतपन्न होने वाले भावों(परिणाम) से,जीवा-जीव ,ते -उसे,गुण-गुण,सण्णा-संज्ञा ,णिद्दिट्ठा -निर्दिष्टहै ,सव्व-सर्व ,दरसीहिं -दृष्टि ने !
अर्थ-कर्मों के उदयादि अवस्थाओं में उत्पन  होने वाले जिन परिणामों से जीव लक्षित किये जाते हैं ,उन्हें सर्वदर्शियों ने गुण,(गुणस्थान) संज्ञा से निर्दिष्ट किया है!
भावार्थ-कर्मों( मोहनीयादि) कर्मों  के उदयादि;उदय, उपशम, क्षयोपशम,क्षय और परिणाम रूप अवस्था से उतपन्न होने पर जिन भावों अर्थात जीव के मिथ्यात्व आदि  परिणामो से जीव गुण्यते /देखे जाते है, पह- चाने जाते है,जीव के उन परिणामों की गुणस्थान संज्ञा होती है ऐसा  सर्वज्ञ देव ने खा है !
विशेष - 
१-पांच भाव-(१)औदायिकभाव :-उदय-कर्मों की अपनी स्थिति का क्षय होने से उदयागत निषेक में गलने वाले कार्माण स्कन्धों का फल देने रूप परिणमन उदय है!कर्मोदय से उतपन्न  परिणाम औदायिक है !
(२)औपशमिकभाव:- उपशम,प्रतिपक्षी कर्मों के उदय का भाव उपशम है ,कर्मों के उपशम से होने वाले
भाव/परिणाम औपशमिक  है !
३-क्षायिकभाव:-प्रतिपक्षी कर्मों की पुन: उत्पत्ति का अभाव  कर्मों का क्षय है,कर्मों के क्षय से उतपन्न भाव क्षायिकभाव/परिणाम  है !
४-क्षयोपशमिकभाव:-प्रतिपक्षी कर्मों का उदय रहते हुए भी जीव का अंश देखा जाता है ,वह कर्मों का क्षयोपशम है !कर्मो के क्षोपशम से उत्पन्न भाव ,क्षोपशमिक भाव है !
५-पारिणामिकभाव:-जिस भाव में उदयादि की अपेक्षा नहीं है ,उसे परिणाम कहते है!परिणाम से  उत्पन्न भाव पारिणामिक भाव है !
२-इस गाथा में  (कर्मों के) 'उदयादिसु' शब्द से गुणस्थान संबंधी परिणामों को गुणस्थानो  की उत्पत्ति  का कारण कहा  है!जीव के होने वाले भावों के निमित्त से;मोहनीय कर्मोदय में; मिथ्यात्व (प्रथम) और सासा -दन (दूसरे),दर्शनमोहनीय के क्षयोपशम से मिश्रगुण स्थान (तीसरा),दर्शनमोहनीय की सात प्रकृतियों और चारित्र मोहनीय के अनंतानुबंधी चतुष्क के उपशम/क्षयो- पशम/क्षय से अविरत(चौथे),अप्रत्याख्यानावरण कषाय के उदयाभाव से देशविरत(पांचवें),प्रत्याख्यानावर- णकषाय के उदयाभाव से;अप्रमत्त(छट्टे),प्रमत्त,(सातवें) अपूर्वकरण,(आठवें),अनिवृत्ति करण(नौवें),सूक्ष्म सम्प्राय(दसवें),चारित्रमोहनीय के उपशम से उपशांतमोह (ग्यारवे) और क्षय से क्षीणमोह(१२वें) गुणस्थानों की उत्पत्ति होती है!शरीरनाम कर्मोदय में योग के सद्भाव से सयोग केवली(१३ वे) और योग के अभाव में अयोगकेवली(चौदवे) गुणस्थान की उत्पत्ति होती है!इस प्रकार दर्शनमोहनीय और चारित्रमोहनीय कर्मों के उदय,उपशम,क्षयोपशम,क्षय से उतपन्न होने वाले भावों के निमित्त से १ से १२ गुणस्थानो तक व  १३वे और चौदवे गुणस्थान की उतपत्ति योग के क्रमशः सद्भाव और अभाव के निमित्त से होती है  !
 अष्टकर्मों; चारघातिया (ज्ञानावरण ,दर्शनावरण,मोहनीय और अंतराय) और चार अघातिया (वेदनीय,आयु नाम और गोत्र) कर्मों के;प्रकृति,स्थिति,अनुभाग और प्रदेश के बन्ध,उदय,सत्व के सम्पूर्ण क्षय होने पर सिद्धावस्था उत्पन्न  होती है !कर्मों के सत्व  के अभाव में यह अवस्था गुण स्थानातीत होती है !

श्री वीतरागाय नम: 
गोम्मटसार (जीवकाण्ड)
(विरचित-आचार्यश्री  नेमिचन्द्र सिद्धांतचक्रवर्ती)
गुणस्थानो का निर्देश 
मिच्छो सासण मिस्सो,अविरदसम्मो य देसविरदो य !
विरदा पमत्त इदरो ,अपुव्व अणियट्टि सुहमो  य !!९!!
उवसंत खीणमोहो सजोगकेवलिजिणो अजोगि य !
चौद्दस जीवसमासा कमेण सिद्धा य णादव्वा!!१०!!  
शब्दार्थ:-मिच्छो-मित्यातव,सासण-सासादन,मिस्सो-मिश्र,,अविरदसम्मो-अविरत सम्यग्दृष्टि,य-और, देस विरदो-देशविरत,विरदा-विरत,पमत्त-प्रमत्त,इदरो-इसका विपरीत/अप्रमत्तविरत,(अपुव्व-अपूर्वकरण, अणियट्टि-अनिवृत्तिकरण),सुहमो-सूक्ष्मसाम्परायसंयत,उवसंत-उपशांत,खीणमोहो-क्षीणमोह,सजोग केवलि जिणो-सयोगकेवली जिण,अजोगि-अयोगकेवली,य-ये,चौद्दस-चौदह ,जीवसमासा -जीवसमास अर्थात गुणस्थान,कमेण-क्रमसे  सिद्धा-सिद्ध, य-च  और, णा-नहीं(गुणातीत ),दव्वा-  जानना चाहिए 
अर्थ:-मिथ्यात्व,सासादन,मिश्र,अविरतसम्यग्दृष्टि,देशविरत,विरत,प्रमत्तविरत,अप्रमत्तविरत,अपूर्वकरण, अनिवृत्तिकरण),सूक्ष्मसाम्परायसंयत,उपशांतमोह ,क्षीणमोह,सजोगकेवलि  और अयोगकेवली;येचौदह *जीवसमास अर्थात गुणस्थान,कमेण-क्रमसे है  सिद्धा-सिद्ध, य-च  और, णा-नहीं(गुणस्थान तीत ),दव्वा-  जानना चाहिए!
भावार्थ:-
 १-मिथ्यात्व गुणस्थान -अतत्वों; को विषय करने वाली दृष्टि/श्रद्धा रखने वाले मिथ्यादृष्टि है ऐसे जीवों का मिथ्यादृष्टि गुणस्थान है ! २-सासादना गुणस्थान -असादना /विराधना सहित रहने वाले सासादना है! जिसकी सम्यग्दृष्टि सासादना  है वह सासादन सम्यग्दृष्टि है!पहिले वह जीव  सम्यग्दृष्टि था इस अपेक्षा यहां  सम्यग्दृष्टित्व  है!ऐसे जीवों का गुणस्थान सासादन गुणस्थान है!
३-मिश्र/सम्यग्मिथ्यात्व गुणस्थान:-सम्यक्त्व और मिथ्यात्व सहित मिश्र है ! ऐसे जीवों का मोश्र गुणस्थान होता है तत्वार्थ श्रद्धानयुक्त जीव सम्यग्दृष्टि तथा अश्रद्धान युक्त  जीव मिथ्यादृष्टि होते है !
४-अविरत सम्यग्दृष्टि -जजों जीव सम्यग्दृष्टि होने पर भी अविरत अर्थात व्रत रहित है उनका अविरत सम्यग्दृष्टि गुणस्थान होता है !
५-देशव्रत सम्यग्दृष्टि:-जो देश विरत अर्थात एक देश से व्रती (अणुव्रती) है,उनका देशविरत/संयतासंयत गुणस्थान होता है !
यहां 'विरत' पद ऊपर के सभी गुणस्थानवर्तियों का  संयमी होना बताता  है ! 
६-प्रमत्त विरत गुणस्थान:-परमादयुक्त जीव प्रमत्त है ,उनका गुणस्थान प्रमत्त विरत है !
७-अप्रमत्त विरत गुणस्थान:-जो जीव प्रमाद युक्त नहीं है उनका अप्रमत्त विरत गुणस्थान है !
८- अपूर्वकरण गुणस्थान:-जिन जीवों के परिणाम अपूर्व है उनका अपूर्वकरणगुणस्थान  है !
९-अनिवृत्तिकरण गुणस्थान:-निवृत्ति  परिणाम विशेष को कहते है,जिसके करण निवृत्ति रूप नहीं होते 
उनका अनिवृत्ति करण गुणस्थान होता है !
१०-सूक्ष्म सम्प्राय  गुणस्थान :-सम्पराय का अर्थ कषाय है अर्थात जिन जीवों की कषाय सूक्ष्म रह गई हो
 उनका सूक्ष्म सम्पराय गुण स्थान है !
११-उपशांत मोह गुणस्थान :-जिन जीवों का मोह उपशांत  है उनका उपशांतमोह  गुणस्थान है !
१२-क्षीणमोह गुणस्थान-जिन जीवो का मोह क्षीण  हो गया है उनका क्षीणमोह गुणस्थान है !
१३-सयोग केवलि गुणस्थान-जिन जीवों ने घातिया कर्मों पर विजय पाने वाले जीव जिन कहलाते है 
 जो जीव सयोग होते है वे सयोग केवली है उनका सयोगकेवली गुणस्थान है 
१४-अयोगकेवलि गुणस्थान-जिन जीवों ने योगो को भी समाप्त कर लिया है अर्थात उनके  है वे अयोगी है और उनका अयोगकेवलिगुणस्थान होता है !
जैसे कर्म सहित जीव लोक में वास करते है किन्तु कर्म को क्षय करने वाले सिद्ध परमेष्टि भी है ,ऐसा जाने 
 * गुणस्थान को जीवसमास इसलिए कहते है क्योकि जीव गुणस्थानो में सम्यक्/अच्छी रीति से रहते है  !प्रकरण वश गुणस्थान ही जीवसमास शब्द से कहे जाते है!
'कमेण सिद्धा' पद सूचित करता है कि क्रमश घातिया कर्मों का क्षय कर के सयोगकेवली और अयोगकेवली गुणस्थान में यथायोग्य काल (५ स्वरों के उच्चारण मात्र ) तक रहकर अंतिम दो समयों शेष अघातिया कर्मों का क्षय कर सिद्ध होते है 


श्री वीतरागाय नम: 
गोम्मटसार (जीवकाण्ड)

(विरचित-आचार्यश्री  नेमिचन्द्र सिद्धांतचक्रवर्ती)
मिथ्यात्व आदि १४ गुणस्थानों में भावो की प्ररूपणा -
मिच्छे खलु ओदाइओ विदिए पुण पारिणामिओ भावो ।
मिस्से खओवसमिओ अविरदसम्मम्मि तिण्णेव॥११॥ 
एदे भावा णियमा दंसणमोहं पडुच्च भणिदा हु।

चारित्तं णत्थि जदो अविरद अंतेसु  ठाणेसु॥१२॥  
शब्दार्थ:-मिच्छे-मिथ्यात्व(गुणस्थानमें),खलु-निश्चयही,ओदाइओ-औदयिक,विदिए-द्वितीय(सासादन गुणस्थान),पुण-पुन:,पारिणामिओ-पारिणामिक,भावो-भावहोतेहै,मिस्से-मिश्रमें,खओ-क्षयो,वसमिओ-पश्मिक,अविरदसम्मम्मि-अविरतसम्यग्दृष्टिगुणस्थानमें,तिण्णेव-तीन(औपशमिक,क्षयोपशमिक,  में क्षायिक) है,एदे-ये,भावा-भाव, णियमा-नियम से,दंसण-दर्शन,मोहं-मोहनीयकर्मकी,पडुच्च-प्रतीत्य/अपेक्षा, भणिदा-कहे  गए, हु-है, चारित्तं-चारित्र, णत्थि-नहीं होता,जदो-क्योकि,अविरद-अविरत सम्यग्दृष्टि,अंतेसु-के अंत , ठाणेसु-स्थान
अर्थ-मिथ्यात्व गुणस्थान में निश्चय ही औदायिक ,पुन: द्वितीय (सासादन गुणस्थान)  में पारिणामिक,मिश्र गुणस्थान में क्षयोपशमिक,अविरतसम्यग्दृष्टि गुणस्थान में तीन औपशमिक,क्षयोपशमिक और क्षायिक भाव सम्भव है !ये भाव नितम से दर्शन मोहनीय कर्म की अपेक्षा है क्योकि अविरत सम्यग्दृष्टि गुणस्थान के अंत तक चारित्र नहीं होता है !
विशेष -
१-मिथ्यात्वगुणस्थानमें यद्यपि;क्षयोपशमिकज्ञान, दर्शन,लाभ ,वीर्यादि होते है जीवत्व,भयत्व,अभव्यत्वरूप पारिणामिक भाव भी होते है किन्तु दर्शनमोहनीय कर्म की अपेक्षा औदायिक भाव ही होता है !
 २-'मिच्छे'पद,मिथ्यात्व का सूचक है!मिथ्यात्व कर्मोदय से उतपन्न होने वाला मिथ्यात्वभाव औदयिक  है दर्शन मोहनीय की एक मिथ्यात्व प्रकृति का उदय ही मिथ्यात्वभाव का कारण है!अत: औदायिक भाव है! 
१०-११-१७ 
श्री वीतरागाय नम: 
गोम्मटसार (जीवकाण्ड)
(विरचित  -आचार्यश्री  नेमिचन्द्र सिद्धांतचक्रवर्ती ) 

(टीकाकार पंडित रतनचंद जैन  मुख्तार  )
                        मंगलाचरण 
सिद्धं सुद्धं पणमिय जिणंदवरणेमिचंदमकलंकं!

गुण रयणभूसणुदयं जीवस्स परूवणं वोच्छं !!१!! 

देश विरत  से ऊपर के गुणस्थानो में भाव- 
'देसविरदे पमत्ते इदरे  य खओवसमिय भावो दु।
सो खलु चरित्तमोहं पडुच्च भणियं तहा उवरिं॥१३॥
तत्तो   उवरिं उवसमभावो उवसामगेसु खवगेसु।

खइओ भावो णियमा  अजोगिचरिमो त्ति सिद्धे य'॥१४॥
शब्दार्थ:-देसविरदे-देशविरत,पमत्ते-प्रमत्त,इदरे-इतरअर्थातअप्रमत्त,य-में,खओवसमिय-क्षयोपशमिक  भावो-भाव,दु-होते है,सो-वे ,खलु-निश्चय ही,चरित्तमोहं-चारित्रमोह की,पडुच्च-अपेक्षा,भणियं-कहा है,तहा -उससे,उवरिं-ऊपर के  तत्तो-वहां से (७वेगुणस्थानसे)उवरिं-ऊपर,उवसमभावो-औपशमिकभाव, उवसाम गेसु-उपशमश्रेणी,खवगेसु-क्षपकश्रेणी,खइओ-क्षायिक,भावो-भाव,णियमा-नियमत:,अजोगि-अयोगकेवली  व-चरिमो-सयोगकेवली ,त्ति-के भी, सिद्धे-सिद्ध परमेष्ठी, य-तथा 
अर्थ:-देशविरत,प्रमत्त और अप्रमत्त गुणस्थानों में क्षयोपशमिक भाव  निश्चय ही चारित्र मोहनीय कर्म(की अपेक्षा,उसके उपशम करने से कहा है!उस (अप्रमत्त) से ऊपर अर्थात अपूर्वकरण, अनिवृत्ति करण, सूक्ष्म साम्प्राय और उपशांत मोह के उपशम श्रेणी में,चरित्रमोहनीयकर्म के उपशम करने से  औपशमिकभाव है और  क्षपक श्रेणी संबंधी ४ गुणस्थानों,अयोगकेवली और सयोगकेवली  के क्षायिकभाव होता है क्योकि नियमत: उनमे  चारित्र ,चारित्र मोह के क्षय से होता है! तथा समस्त कर्मों के क्षय कर सिद्धपरमेष्ठी के  भी  क्षायिक भाव है !
विशेष:-
संयतासंयत,प्रमत्त और अप्रमत्त गुणस्थान  में क्षयोपशमिकभाव है क्योकि क्षयोपशमनामक चारित्र मोह नीय कर्म के देशघाती स्पर्धको के उदय होने पर संयतासंयत,प्रमत्त और अप्रमत्त उतपन्न होते है !प्रत्याख्यान और संज्वलन चतुष्क और ९ नोकषायो के उदय के सर्व प्रकार से चारित्र विनाश करने की शक्ति का अभाव है  इसलिए  उनके उदय की  क्षय  संज्ञा है !उन्ही प्रकृतियों के उदय से उतपन्न हुए चाऱित्र का आवरण नहीं करने के कारण उपशम संज्ञा है !

अथवा सरघाटी स्पर्धक अनन्तगुणे हीन तथा देशघाती स्पर्धको में परिणत होकर उदय में आते है ,!उन सर्वघाती स्पर्धको का अनन्तगुणहीनतत्व ही  क्षय है एवं उनका देशघाती स्पर्धकोरूप से अवस्थान होना उपशम है !उन्ही क्षय और उपशम से संयुक्त उदय क्षयोपशम है ! उसी क्षोपशम से उतपन्न प्राणततसंयत और अप्रमत्त संयत भी क्षयोपशमिक है !
गुणस्थान प्ररूपणाधिकार -
१-मित्यातव गुणस्थान का स्वरुप मिच्छोदयेण मिच्छत्तमसद्दहणं तु तच्चअत्थानाणं !
एयंतं विवरीयं विणयं  संसइदमण्णाणं !!१५!!
शब्दार्थ-मिच्छोदयेण-मिथ्यात्वोदय से,मिच्छत्तमसद्दहणं-मिथ्यात्वश्रद्धान, तु तच्चअत्थानाणं-तुतत्वार्थानाम् 
एयंतं-एकांत, विवरीयं-विपरीत,विणयं-विनय,संसइदमण्णाणं-संशय और अज्ञान
अर्थ-मिथ्यात्वोदय(दर्शनमोहनीय की प्रकृति) से जीव के मिथ्यात्व श्रद्धान; अतत्व का  श्रद्धान होता  है!उसके एकांत,विपरीत,विनय,संशय और अज्ञान ५ भेद है !
विशेष १-एकांत मिथ्यात्व-जीवादि वस्तु का स्वरुप सर्वथा सत् या सर्वथा असत् ही है ,या सर्वथा एक ही  है अनेक ही है जैसे;जीव सर्वथा नास्ति रूप है या सर्वथा आस्ति रूप है,जीव सर्वथा नित्य है या सर्वथा  अनित्य है  इत्यादि प्रतिपक्ष से निरपेक्ष अभिप्राय को एकांत मिथ्यात्व कहते है!बौद्ध;बुद्ध के अनुयायी , एकांत मिथ्यादृष्टि है  
२-विपरीत मिथ्यात्व:-सत्प्रमाण सिद्ध;मोक्ष का निराकरण करना,प्रमाण बाधित स्त्री की मुक्ति मानना,केवली कवलाहार लेते है,मानना!अहिंसादि  लक्षण वाले समीचीन धर्म का फल स्वर्गादि का सुख  है मानना,उसको हिंसादि रूप यज्ञ का फल मानना,एकांत का अवलंबन करते हुए विपरीत अभिविनेश ,विपरीत मिथ्यात्व है!ब्रह्ममती ,यज्ञ के करता ब्राह्मण विपरीत मिथ्यादृष्टि है 
३-विनय मिथ्यात्व- रत्नत्रय की अपेक्षा न करके माता,पिता, गुरु के चरणों की विनय  पूजादि करने  से मुक्ति मानना ,इस प्रकार का श्रद्धान विनयमिथ्यात्व है!तापस ,विनय मिथ्यादृष्टि है !
४-संशयमिथ्यात्व-प्रत्यक्षादि प्रमाण से गृहीत अर्थ में संशय (जैसे ऐसा है या नहीं है;स्वर्ग है या नहीं ) करना संशय मिथ्यात्व है जैसे रत्नत्रय रूप मार्ग मोक्ष मार्ग है या नहीं ,लोक का स्वरुप आगमके अनुरूप है या नहीं इत्यादि संशय मिथ्यात्व है!इन्द्र नामक श्वेतांबर गुरु आदि  संशय मिथ्यादृष्टि है !
५-अज्ञान मिथ्यात्व:-यथार्थ कोई नहीं जानता जैसे, 'जीवहै' ऐसा कौन जानता है,अर्थात  कोई नहीं जानता यह अज्ञान मिथ्यात्व है!
१२-११-१७ 
श्री वीतरागाय नम: 
गोम्मटसार (जीवकाण्ड)
(विरचित  -आचार्यश्री  नेमिचन्द्र सिद्धांतचक्रवर्ती ) 
टीकाकार पंडित रतनचंद जैन  मुख्तार  )
                        मंगलाचरण 
सिद्धं सुद्धं पणमिय जिणंदवरणेमिचंदमकलंकं!
गुण रयणभूसणुदयं जीवस्स परूवणं वोच्छं !!१!!

'एयंतं  बुद्धदरिसि विपरिओ बह्म तावसो विणओ।
ईदो विय संसइयो मक्कडिओ चेव अण्णाणी'॥१६॥
शब्दार्थ-एयंतं-एकांत,बुद्ध-बौद्ध,दरिसि-दृष्टिहै,विपरिओ-विपरीत,बह्म--ब्रह्ममत,तावसो-तापस  विणओ-विनय,ईदो-इंद्रमति ,विय-भी है,संसइयो-संशय, मक्कडिओ-मस्करी, चेव-और एवं ,अण्णाणी-अज्ञान ॥
अर्थ:;बौद्ध;बुद्ध के अनुयायी;एकांतमिथ्यादृष्टि,ब्रह्ममति;यज्ञ आदि करवाने वाले ब्राह्मण विपरीतमिथ्या दृष्टि है! तापसी विनय मिथ्यादृष्टि है! इंद्रमति संशय मिथ्यादृष्टि और मस्करी अज्ञान मिथ्यादृष्टि है 
मिच्छंत्तं वेदंतो जीवो विवरीयदंसणो होदि।
ण य थम्मं रोचेदि हु मुहरं खु रसं जहा जरिदो॥१७॥ 
शब्दार्थ मिच्छंत्तं--मिथ्यात्वका,वेदंतो-वेदन/अनुभवकरने वाले  जीवो-जीवोंका,विवरीयदंसणो-विपरीत श्रद्धान, होदि-होता है,ण-नहीं,य-च/और,थम्मं-धर्म ,रोचेदि-रूचिकर होता  है,हु मुहरं-मधुर,खु- रसं-रस  जहा -यथा,जरिदो-ज्वर 
अर्थ -मिथ्यात्व का अनभव/वेदन  करने वाले जीवों का विपरीत श्रद्धान होता है जैसे पीत ज्वर से पीड़ित जीव को मधु रस भी रुचिकर नहीं होता उन्हें यथार्थ धर्म रुचिकर नही  होता 
मिच्छाइट्ठी जीवो उवइट्ठं पवयणं ण सद्दहदि।
सद्दहदि असव्भावं उवइट्ठं वा   अणुवइट्ठं ॥१८॥
शब्दार्थ-
मिच्छाइट्ठी-मिथ्यादृष्टि,जीवो-जीवोंको,उवइट्ठं-ुउपदिष्ट,पवयणं-प्रवचनका,ण-नहीं,सद्दहदि-श्रद्धान करता है,सद्दहदि-श्रद्धानकरता है,असव्भावं-असद्भाव(असत्पदार्थों),उवइट्ठं-उपदिष्ट,वा-और,अणुवइट्ठं अनुपदिष्ट
अर्थ:-मिथ्यादृष्टि जीव यथार्थ प्रवचनों का श्रद्धान नहीं करता वह उपदिष्ट और अनुपदिष्ट  असत्पदार्थों का श्रद्धान करता है !
विशेष-
१-दर्शनमोहनीयकर्म की मिथ्यात्व प्रकृति के उदय से ही मिथ्यात्व भाव होता है क्योकि वह विभाव है स्वभाव नहीं !दुसरे द्रव्य के बिना विभाव अथवा अशुद्धता नहीं हो सकती !
२-कुन्दकुन्दाचार्यश्री ने नहीं बल्कि जिनेन्द्र भगवान ने कहा है की सम्यक्त्व  में बाधक मिथ्यात्वकर्म ही है !उसके उदय में जीव मिथ्यादृष्टि हो जाता है !(समयसार गाथा १६१)
३-कुन्दकुन्दाचार्यश्री समयसारजी में उपदेश दे रहे है कि' जिस प्रकार स्फटिकमणि शुद्ध है,वह ललाई आदि रंग स्वरुप स्वयं नहीं परिणमती  किन्तु दुसरे लालआदि  रंगस्वरूप परिणमति है इसी प्रकार ज्ञानी आत्मा  स्वयं शुद्ध है,वह रागादि विभावों से स्वयं को नहीं परिणमता किन्तु  रागादि दोषयुक्त अन्य द्रव्यों (मोहनीय कर्मोदय ) रागादिरूप किया जाता है !गाथा २७८ व २७९ )
४-अमृतचन्द्र आचार्य भी समयसार कलश में कह रहे है कि अपने रागादि भाव का निमित्त आत्मा स्वयं नहीं होता अपितु उस आत्मा में रागादि होने में निमित्त परद्रव्य( कर्म) ही है  (गाथा १७५ )
१३-११-१७ 


श्री वीतरागाय नम: 



गोम्मटसार (जीवकाण्ड)



(विरचित  -आचार्यश्री  नेमिचन्द्र सिद्धांतचक्रवर्ती ) 



टीकाकार पंडित रतनचंद जैन  मुख्तार  )



                        मंगलाचरण 



सिद्धं सुद्धं पणमिय जिणंदवरणेमिचंदमकलंकं!



गुण रयणभूसणुदयं जीवस्स परूवणं वोच्छं !!१!!



विशेष:-१-मिथ्यात्वभेद:-



(क) ऐसा नियम नहीं है की मिथ्यात्व के ५ ही भेद है किन्तु मिथ्याव ;एकांत, विपरीत,विनय,संशय और अज्ञान ५ ही प्रकार का है !



(ख) क्रियावादियो-१८०,अक्रियावादियों- ८४,अज्ञानवादियो-६७,और विनय- वादियो-३२,कुल ३६३ भेद है (गोमेटसार कर्मकांड गाथा ८७६)



(ग)तत्वार्थ विषयो में अश्रद्धान होना,मिथ्यात्व है !संशयित,अभिगृहित और अनभिगृहीत ३ भेद है !



सासादन गुणस्थान का स्वरुप -



आदिमसम्मत्तद्धा समयादो छावलित्ति वा मेसे !



अणअण्णदरुदयादो णासियसम्मोत्ति सासणक्खो सो!१९!!



सम्मत्तरयण पव्वयसिहरादो मिच्छभूमिसमाभिमुहो !



णा सियसम्मत्तो  सो सासणणामो मुणेयव्वो !!२०!!



शब्दार्थ:-आदिम-प्रथम,सम्मत्तद्धा-सम्यक्त्व काल में,समयादो-एक समय से लेकर,छावलित्तिवा-छः आवली तक का सेसे-शेष रहने,अण-अनन्तर,



अण्णदरुदयादो-अनंतानुबंधी (कषाय) के उदय से,णासियसम्मोत्ति- सम्यक्त्व नहीं रहता,सासणक्खो-सासादन गुणस्थान है,सो-वह,सम्मत्तरयण-सम्यग्दर्शन  रत्नरुपी,पव्व-गिरी/पर्वतके,सिहरादो-शिखर से,मिच्छ-मिथ्यात्व रुपी,भूमि-भूमि के,समाभिमुहो-अभिमुख है,णा-नहीं रहता/नष्ट हो जाता है,सिय सम्मत्तो -सम्यग्दर्शन,सो-उसको सासणणामो-सासादन नामक,मुणे-गुण स्थान,यव्वो -जानना चाहिए



अर्थ-आदि/प्रथमोपशम सम्यक्त्व के काल में,एक समय से ६आवलि काल तक शेष रहने पर,अनन्तरअनंतानुबंधी (कषाय) का उदय होने से सम्यक्त्व नष्ट हो जाता है!वह सम्यग्दर्शनरत्न रुपी पर्वत के शिखर से मिथ्यात्व रूपी भूमि के अभिमुख  होता है,उस का सम्यग्दर्शन नष्ट होने है सासादन गुणस्थान होता है  



विशेष-सासादन का अर्थ सम्यक्त्व की  विराधना है!वह अनंतानुबंधी कषाय के तीव्र  उदय  में उतपन्न परिणामो के निमित्त से होता है!


१४-११-१७ 










'तीसरे सम्यग्मिथ्यत्वगुणस्थान का स्वरुप :-




सम्मामिच्छुदयेण य जत्तंतरसव्वघादिकज्जेण।




ण य सम्मं मिच्छपि य ससम्मिस्सो होदि परिणामो'॥२१॥




शब्दार्थ:-सम्मामिच्छुदयेण-सम्यग्मिथ्यात्व(प्रकृति) के उदय से,य-और,जत्तंतर-जात्यन्तर,सव्वघादि-सर्वघाती के,कज्जेण-कार्यरूप,ण-न,य-और,सम्मं-सम्यक्त्व, मिच्छ-मिथ्यात्व,पि-भी,य-च,सम्मिस्सो-मिलेजुले,होदि-होतेहै,परिणामो-परिणाम 




अर्थ-जात्यन्तर सर्वघाती के कार्यरूप,सम्यग्मिथ्यात्व प्रकृति के उदय में जीव के न सम्यक्त्वरूप और न मिथ्यात्वरूप,बल्कि एक साथ मिथ्यात्व और सम्यग्मि- थ्यात्वरूप  मिले जुले परिणाम होते है!




भावार्थ-सम्यग्मिथ्यात्व कर्म प्रकृति के उदय में जीव के मिथ्यात्व कर्म प्रकृति के उदय की भाति मिथ्यात्व परिणाम नहीं होते और नहीं सम्यक्त्व प्रकृति के उदय की तरह सम्यक्त्व परिणाम होते है!इसी कारण सम्यग्मिथ्यात्व प्रकृति का कार्य जात्यन्तर ,पृथक जातिरूप सम्यग्मिथ्यात्वरूप मिला हुआ परिणाम है ! 




'दहिगुडमिव वामिस्सं पुहभावं णेव कारिदुंं सक्कं।




एवं मिस्सयभावो सम्मामिच्छोत्ति णादव्वो'॥२२॥ 




शब्दार्थ:-दहिगुडमिव-जिस प्रकार दही और गुड़,वामिस्सं-परस्पर मिश्रण होने से,पुह-पृथक,भावं-भाव/स्वाद,णेव-नहीं,कारिदुंं- करना,सक्कं-शक्य,एवं मिस्सय भावो-मिश्रक भाव,सम्मामिच्छोत्ति-सम्यग्मिथ्यादृष्टि,णादव्वो-जानना चाहिये 




अर्थ-जिस प्रकार दही (खट्टा) और गुड़ (मीठा) मिलाने से उतपन्न स्वाद को पृथक २ करना शक्य नहीं है उसी प्रकार सम्यग्मिथ्यात्व परिणाम को केवल सम्यक्त्वरूप अथवा केवल मिथ्यात्वरूप पृथक २ करना  शक्य नहीं है !इसलिए उसे सम्यग्मिथ्यादृष्टि जानना चाहिए !




भावार्थ-दही और गुड़ अर्थात खट्टे और मीठे को मिलाने पर पृथक जाति (जात्या न्तर) का मिश्रित स्वाद होता है,जैसे इस मिश्रित स्वाद को पृथक करना शक्य नहीं है उसी प्रकार सम्यग्मिथ्यात्व भी जात्यान्तर है जो न सम्यक्त्वरूप है और नहीं मिथ्यात्वरूप,अपितु मिश्रित रूप है जिससे सम्यक्त्व और मिथ्यात्व को पृथक करना शक्य नहीं है! जिस जीव के समीचीन और मिथ्या दोनों प्रकार की मिश्रित दृष्टि होती है वह सम्यग्मिथ्यादृष्टि है !




विशेष:-कोई चतुर्थ सम्यग्दृष्टि गुणस्थानवर्ती जीव अनंतानुबंधी चतुष्क के उदय में  सम्यक्त्व से च्युत हो जाता है किन्तु जब तक उसका तत्वों में श्रद्धान पूर्णतया समाप्त नहीं होता तब तक उसका तीसरा,सम्यग्मिथ्यदृष्ट गुणस्थान है ,श्रद्धान समाप्त होते ही वह सासादनगुणस्थान में गिरकर प्रथम  मिथ्यात्व गुण स्थान में पहुँच जाता है!उद्दाहरणार्थ;कोई सम्यग्दृष्टि जीव अनंतानुबंधी कषाय के उदय से;किसी अन्य धार्मिक मान्यता वालो के मंदिर में  जाकर रागी देवता को देख सोचता है कि ये देवता भी तो हमारे देवो जैसे ही है इनमे क्या अंतर् है,इस भाव के आते ही उसका सम्यग्मिथ्यदृष्टि गुणस्थान हो जाता है!अगले  समय,अर्थात एक समय के अंतराल पर,




१-यदि उसका उन देव के प्रति दृढ श्रद्धान हो जाता है कि इनमे और हमारे देवों में अंतर् नहीं है तो वह सासादन गुणस्थान में प्रवेश कर अंतत: प्रथम मिथ्यात्वगुणस्थान में गिर जाता है 




२- किन्तु यदि उसके पुन: भाव आ जाता है कि मैं कहा भटक गया ,हमारे देव तो सर्वज्ञ,वीतरागी और हितोपदेशी है,ये उन जैसे है ही नहीं तो उसका पुन: चतुर्थ,सम्यग्दृष्टिगुणस्थान हो जाता है!तीसरे गुणस्थान में इसी लिए मिश्रभाव कहे है क्योकि जीव के न तो सर्वथा मिथ्यात्व भाव होते  नहीं सम्यक्त्व भाव इसका काल अल्प,अंतर्मूर्हत होता है !




१५. १ १.१७




 श्री वीतरागाय नम: 
 

 गोम्मटसार (जीवकाण्ड)



 (विरचित  -आचार्यश्री  नेमिचन्द्र सिद्धांतचक्रवर्ती ) 



 टीकाकार पंडित रतनचंद जैन  मुख्तार  )



                         मंगलाचरण 



 सिद्धं सुद्धं पणमिय जिणंदवरणेमिचंदमकलंकं!


 गुण रयणभूसणुदयं जीवस्स परूवणं वोच्छं !!१!!

सम्यग्मिथ्यात्व गुणस्थान में होने वाली विशेषताएं-

सो संजमं ण गिण्हदि देसजसं वा ण बंधदे आउं।
सम्मं वा मिच्छं वा पडिवज्जिय मरदि णियमेण॥२३॥
शब्दार्थ-
सो -वह,संजमं-संयम, ण -नहीं ,गिण्हदि- ग्रहण करता,देसजसं-देशसंयम, वा-और, ण-नहीं, बंधदे -बांधता,आउं-आयु ।
सम्मंवामिच्छं--सम्यग्मिथ्यात्व ,वा-और,पडिवज्जिय-त्याग कर,मरदि-मरता है, णियमेण-नियम से,
अर्थ/भावार्थ -वह (सम्यग्मिथ्यादृष्टि जीव) संयम(सकल) अथवा देशसंयम ग्रहण नहीं करता(क्योकि उसके,उसे ग्रहण करने योग्य परिणाम नहीं होते) और आयुबंध भी नहीं करता है !वह  नियम से सम्यग्मिथ्यात्व रूप परिणामों को  त्याग कर मरता है !
सम्मत्तमिच्छपरिणामेसु जहिं आउगं पुरा बद्धं।
तहिं मरणं मरणंतसमुग्घादो वि य ण मिस्सम्मि॥२४॥
शब्दार्थ-
सम्मत्तमिच्छपरिणामेसु-सम्यक्त्व,मिथ्यात्व परिणामों जहिं-जिस से,आउगं-आयु, पुरा-पूर्व में,बद्धं-बंध किया है ,तहिं-उस मे ही,मरणं-मरण है,मरणंतसमुग्घादो-मरणांतिक समुद्घात,वि-भी,य-और,ण नहीं है, मिस्सम्मि-मिश्रगुणस्थान में,
अर्थ-एक जीव ने सम्यक्त्व अथवा मिथ्यात्व,जिस परिणाम से पूर्व में आयुबंध किया था उसे ही  प्राप्त कर वह मरण करता है क्योकि सम्यग्मिथ्यात्व-(मिश्र)गुणस्थान में मरण और मरणांतिक समुदघात नहीं  होता है 
विशेष-
१-सम्यग्मिथ्यादृष्टि जीव के परिणामों में विशुद्धि, देश संयम और  महाव्रत धारण करने योग्य नहीं होती !
२-सम्यग्मिथ्यादृष्टि जीव न तो मरता है,नहीं संयम,देशसंयम धारण करता है तथा उसके मरणांतिक समुद्घात भी नहीं होता !(ध.पृ.३४९,पु. ४)
शंका-१-एक जीव में परस्पर विरोधी सम्यगदृष्टि और मिथ्यात्वदृष्टि का युगपत रहना असम्भव है क्योकि इनका   एक साथ रहने में विरोध है! यदि इनक जीव में क्रम से रहना मान लिया जाए तो उनका मिथ्यादृष्टि और सम्यग्मिथ्यदृष्टि स्वंतंत्र गुणस्थानों में अंतर्भाव हो गया ,फिर मिश्र गुणस्थान नहीं बनता 
समाधान-युगपत समीचीन और असमिचीन श्रद्धावान जीव सम्यग्मिथ्यादृष्टि  होने में कोई विरोध नहीं है क्योकि आत्मा अनंत धर्मात्मक है ,उसमे युगपत अनेक गुण रहते है !यदि आत्मा को अनेक धर्मात्मक नहीं माने तो अनेकांत के अभाव में अर्थक्रियाकारीपना नहीं बन सकता !
२-सम्यग्मिथ्यदृष्टि जीव का काल पूर्ण होने पर वह संयमी  अथवा संयमासंयमी क्यों नहीं हो सकता ?
समाधान-क्योकि उस जीव का मिथ्यात्व सहित,मिथ्यादृष्टिगुणस्थान और सम्यक्त्व सहित असंयत सम्यग्दृष्टि गुणस्थान के अतिरिक्त अन्य गुणस्थानों में गमन का अभाव है !(गो.क. जाए..५५६ -५५९ )
३-अन्य गुणस्थानों में क्यों नहीं जा सकते ?
समाधान-यह स्वभावतः है तथा स्वभाव प्रश्न योग्य नहीं होते 
जो सम्यग्दृष्टि अथवा मिथ्यादृष्टि जीव आयुबंध कर सम्यग्मिथ्यात्व प्राप्त करता है वह क्रमश:सम्यक्त्व अथवा मिथ्यात्व  के साथ ही उस गति से निकलता है !(ध.पृ.३१ ,पु.५ ) अरथाइ यदि सम्यग्दृष्टि जीव आयुबंध कर सम्यग्मिथ्यात्व प्राप्त करता है टी वह सम्यग्मिथ्यात्व से मरण कर असंयतसम्यग्दृष्टि होकर ही मरण को प्राप्त होगा !यदि मिथ्यात्व के साथ आयुबंध कर सम्यग्मिथ्यात्व प्राप्त करता है तो वह सम्यग्मिथ्यात्व से मिथ्यादृष्टि होकर ही मर-कर्म के,ण को प्राप्त होगा  
१६-११-१७ 

 सम्मत्तदेसघादिस्सुदयादो वेदगं हवे सम्मं।
चलमलिणमगाढं तंं णिच्चंकम्मखवणहेदू॥२५॥

शब्दार्थ :-सम्मत्त-सम्यक्त्व,देसघादिस्स-देशघाती प्रकृति के, उदयादो-उदय ,वदगं-वेदक,हवे-होता है,सम्मं-सम्यक्त्व, चल मलिणमगाढं-चल मलीन और आगाढ़ ,तंं-वह,णिच्चं--नित्य होता है,कम्म-कर्म के,खवण-क्षेपण (क्षय) का हेदू-हेतु होता है!

अर्थ:-वेदकसम्यक्त्व,देशघातीसम्यक्त्व प्रकृति के उदय से होता है!वह चल,मलीन और अगाढ़ रूप होता है !वेदक सम्यक्त्व *'नित्य 'है वह  सम्यक्त्व कर्मो के क्षपण /क्षय का हेतु है !

* यह  नित्य का अभिप्राय सदैव नहीं है अपितु  वेदक सम्यक्त्व की जघन्य स्थिति एक अंतर्मूर्हत है और उत्कृष्ट स्थित  ६६ सागर है !इस दीर्घकालीन उत्कृष्ट स्थिति की अपेक्षा नित्य कहा है !

विशेष-१-

दर्शनमोहनीय कर्म के तीन भेद ;सम्यक्त्व प्रकृति,सम्यग्मिथ्यात्व प्रकृति और मिथ्यात्व प्रकृति है! सम्यक्त्व प्रकृति में ;लता स्थान के सर्वदेशघाती स्पर्धक ,तथा दारुस्थान के अनंतवे  भागरूप स्पर्धक देशघाती है ! अर्थात प्रथम देशघाती  लता रूप स्पर्धक से  अंतिम देशघाती (दारु के अनंतवे भाग के चरम )  स्पर्धक पर्यन्त ,ये स्पर्धक सम्यक्त्व प्रकृति के होते है !(ज.ध ,पुः ५,पृ १२९) 

सम्यक्त्व प्रकृति;-सम्यक्त्व प्रकृति कर्म के उदय से आप्त,आगम और पदार्थोंकी श्रद्धा में शिथिलता /अस्थिरता /हानि होती है  !(ध ,पुः १३ पृ ३९) 

सम्यक्त्व प्रकृति में सर्वघाती कर्मों का अभाव होने के कारण सम्यक्त्व प्रकृति ,सम्यग्दर्शन का पूर्णतया घात करने में असमर्थ है किन्तु उसका एक देश  अर्थात सम्यग्दर्शन की स्थिरता और निष्कांक्षाता का घात करती है !अर्थात इस प्रकृति के उदय में सम्यग्दर्शन का मूल से विनाश नहीं होता,किन्तु स्थिरता और निष्कांक्षाता के घात होने से;चल ,मलीन और अगाढ़ आदि  दोष लग जाते है (ज. ध ,पुः ५,पृ १३०) 


२-वेदकसम्यक्त्व/- सम्यक्त्वप्रकृति के उदय का अनुभव करने वाले जीव के होने वाला तत्वार्थ श्रद्धान को वेदक/सम्यक्त्व कहते है! इसी को क्षायोपशमिक सम्यक्त्व इसलिए कहते है क्योकि दर्शनमोह के सर्वघाती स्पर्धको का उदयाभाव  रूप क्षय होने पर तथा देशघाती स्पर्धको रूप सम्यक्त्व प्रकृति का उदय होने पर और उसी के ऊपर के अनुदय प्राप्त निषेको का सदवस्था रूप उपशम होने पर वेदक सम्यक्त्व होता है !वेदक सम्यग्दृष्टि जीव शिथिल श्रद्धानि होता है  



१७-११-१७



वेदक सम्यक्त्व का स्वरुप  

शंका-आप्त ,आगम और पदार्थों  में संदेह किस कर्म के उदय से होता है ?

समाधान-सम्यग्दर्शन का घात नहीं करने वाला संदेह, सम्यक्त्व प्रकृति के उदय में होता है! किन्तु पूर्णत्या सम्यक्त्व का घात करने वाला संदेह और मूढ़त्व मिथ्यात्व कर्म के उदय में होता है!

जिस प्रकार वृद्ध पुरुष लाठी  शिथिलता पूर्वक,अपने (कंपते कंपाते ) हाथों से पकड़ता है उसी प्रकार वेदक सम्यग्दृष्टि जीव  भी तत्वार्थों  के विषयों को शिथिलतापूर्वक ग्रहण करता है !ऊके सम्यक्त्व की विराधना में देर नहीं लगती !

चल दोष--अपने ही नाना  विशेषों में अर्थात आप्त ,आगम और पदार्थ विषयक श्रद्धान  के विकल्पों में चलित  होना चल दोष है !जैसे, अपने  द्वारा स्थापित करवाई अरिहंत मूर्ती  में'  यह देवो  मेरे है  और  अन्य द्वारा स्थापित  कराई गई मूर्ती  में 'यह अन्य देव है !अथवा अपने द्वारा निर्मित मंदिर को अपना मानना तथा अन्य मंदिरो को पराया मानना चल दोष है !जैसे जल की तरंगों में एक ही जल व्यवस्थित है किन्तु नाना रूप से चल है उसी प्रकार  मोह अर्थात समय्यक्त्व प्रकृति के उदय में श्रद्धान  भर्मण रूप चेष्टा करता है !

मल /मलीन दोष-  जैसे  शुद्ध स्वर्ण मल से मलीन होता है उसी प्रकार सम्यक्त्व प्रकृति के उदय से, वेदक सम्यग्दृष्टि का  शंकादि दोषों के कारण ,सम्यग्दर्शन  मलीन हो जाता है ,सम्यग्दर्शन का  महातम्य  प्राप्त नहीं होता ,है ! 

अगाढ़  दोष- आप्त आगम  और पदार्थों में  श्रद्धान रहते हुए भी अस्थिर श्रद्धान  रहता  है उसे अगाढ़  कहते है !जैसे अरिहंत भगवन्तो में  अनंत शक्ति विद्यमान रहते हुए भी, भगवान् शान्तिनाथजी ही शांति दे सकते है या मुनिसुव्रत भगवान् जी शनि  दोष के निवारक  है या पार्श्बनाथ भगवान् ही विघ्न विनाशक है, माननाअगाढ़  दोष है !जैसे वृद्ध के  हाथों में  लाठी  शिथिल होने से अगाढ़ होती है ,उसे प्रकार वेदक सम्यक्त्व अगाढ़ होता है !

२२. ११ . १ ७ 


औपशमिक व  क्षायिक  सम्यग्दर्शन  का स्वरूप (चतुर्थ गुणस्थान )



'सत्तण्हं उवसमदो उवसमसम्मो खयादु खइयो य।



विदियकसायुदयादो असंजदो होदि सम्मो य॥२६॥'



शब्दार्थ:-सत्तण्हं-७ (प्रकृतियो) के,उवसमदो-उपशम से,उवसमसम्मो-उप शम सम्यक्त्व,खयादु-क्षय से,खइयो-क्षायिक,य-और,विदिय-दूसरी,कसायुद यादो-कषाय के उदय से,असंजदो-असंयत,होदि-होता है,सम्मो-सम्यकत्व,य



अर्थ:-सात(दर्शनमोहनीयकी ३;मिथ्यात्व,सम्यकमिथ्यात्व और सम्यकत्व प्रकृति तथा ४;अनंतानुबंधी  क्रोध,मान, माया, लोभ) के उपशम से उपशम तथा सर्वथा क्षय से क्षायिक सम्यक्त्व होता है तथा दूसरी (अप्रत्याख्यानावरण, क्रोध,मान,माया,लोभ) के उदय से असंयत सम्यक्त्व होता है !



विशेष -१-उपशम और क्षायिक सम्यक्त्वो को मलीन करने वाली सम्यक्त्व प्रकृति के उदय का अभाव होने से दोनों सम्यक्त्व मलीन नहीं होते, दोनों निर्मल है !



२-चारित्र मोहनीय  की ४ कषाय;अनंतानुबंधी,अप्रत्याख्यानवरण,प्रत्याख्या- नावरण और संज्वलन है!यहां  दूसरी कषायोदय का अर्थ,उक्त क्रम में दूसरी अर्थात अप्रत्याख्यानावरण कषाय है !इनके उदय में जीव किंचित भी संयम धारण नहीं कर पाता इसलिए वह असंयत होता है!प्रत्याख्यान का अर्थ त्याग है,अ-ईषत अर्थात ईषत त्याग का आवरण करने वाली कषाय अप्रत्या- ख्यानावरण कषाय है !



चतुर्थ गुणस्थान की विशेषताए -



'सम्माइट्ठी जीवो उवइट्ठं पवयणं तु  सद्दहदि !



सद्दहदि असब्भावं अजाणमाणो गुरूणियोगा॥२७॥'



शब्दार्थ:-सम्माइट्ठी-सम्यग्दृष्टि,जीवो-जीव,उवइट्ठं-उपदिष्ट,पवयणं-प्रवचन,तु , सद्दहदि-श्रद्धान करता है,सद्दहदि श्रद्धान करता है,असब्भावं-असद् भाव, अजाणमाणो-स्वयं नहीं जानता हुआ,गुरूणियोगा-गुरु के नियोग से,



अर्थ-सम्यग्दृष्टि जीव उपदिष्ट प्रवचनोंअर्थात आप्तआगम और पदार्थों का श्रद्धान करता है तथा स्वयं नहीं जानता हुआ, गुरु के नियोग से कहे का श्रद्धान करता है,असद्भूत अर्थ का भी  श्रद्धान करता है !



विशेष-'पवयणं' का अर्थ; प्रकर्ष युक्त वचन,प्रवचन अर्थात सर्वज्ञ अरिहंत भगवान का 'उवइट्ठं' उपदेश /परमागम/सिद्धांत से है क्योकि इनसे अन्यतर प्रकर्षयुक्त वचन उपलब्ध नहीं होता  ! 



'सद्दहदि असब्भावं' ऐसा कहने से सम्यग्दृष्टि जीव गुरुवचन को ही प्रमाण  जानकर,स्वयं नहीं जानते हुए.भी  असद्भूत अर्थ का  भी  श्रद्धान करता है !


२३-११-१७ 






'सुत्तादो तं सम्मं दरिसिज्जंतं जदा ण सद्दहदि !



सो चेव हवइ मिच्छाइट्ठि जीवो तदो पहुदी ' !!२८!!



शब्दार्थ:-सुत्तादोतं-सूत्रों द्वारा,सम्मंदरिसिज्जंतं-समचीन रूप से दिखलाये अर्थ का,जदा-यदि,ण-नहीं,सद्दहदि श्रद्धान करता,सो-वह,चेव- हवइ-हो जाता है,मिच्छाइट्ठि-मिथ्यादृष्टि,जीवो-जीव,तदो-तभी,पहुदी-प्राप्त किया 



अर्थ-सूत्रोंमें समचीनरूप से दिखलाये गए अर्थों का जीव श्रद्धान नहीं करता है तो वह तत्क्षण मिथ्यादृष्टि हो जाता है !   



भावार्थ-गाथा २७ में कथित;असद्भूत पदार्थों के श्रद्धान करने वाले सम्यग्दृष्टि को यदि परमागम के ज्ञाता,विसंवाद रहित सूत्रों द्वारा असद्भूत अर्थ को यथार्थ रूप से बताये किन्तु वह जीव  यथार्थ को स्वीकार नहीं कर, उस असद्भूत को ही स्वीकारे, तो वह जीव तत्क्षण मिथ्यादृष्टि हो जाता है क्योकि  उसकी बुद्धि  प्रवचनविरुद्ध है, ऐसा परमागम में कहा गया है!



सम्यग्दृष्टि का लक्षण प्रवचन में उपदिष्ट अर्थों को,आज्ञा  और अधिगम से विपरीतता रहित श्रद्धान करना है !


२४/११/१७ 





चतुर्थ गुणस्थानवर्ती जीव की अन्य विशेषताएं 

( एक ही जीव में असंयत्व और सम्यगदृष्टित्व युगपत होना ) -

'णो इंदिएसु विरदो णो जीवे थावरे तसे वापि।

जो सद्दहदि जिणुत्तं सम्माइट्ठिअविरदो सो ॥२९॥

शब्दार्थ:-'णो-नही,इंदिएसु-इन्द्रिय विषयों से,विरदो-विरक्त,णो-नहीं,जीवे-जीवों,थावरे-स्थावर,तसे-त्रस,वापि,जो सद्दहदि-श्रद्धान करता है,जिणुत्तं--जिनेन्द्र भगवान् द्वारा कहे (प्रवचनों में,)सम्माइट्ठि-सम्यग्दृष्टि,अविरदो-अविरत,सो-वह 

अर्थ:-जो जीव इन्द्रियों विषयो और स्थावर-त्रस जीवों की हिंसा से विरक्त(त्यागी)नहीं है किन्तु जिनेन्द्र भगवान् द्वारा कहे प्रवचनों पर श्रद्धा करता है,वह अविरत (चतुर्थगुणस्थानवर्ती) सम्यग्दृष्टि है!'अपि' शब्द संवेगादि गुणों को सूचित करता है !

विशेष-१-गाथा में सम्यग्दृष्टि को'असंयत' विशेषण दिया है!वह अन्त्यदीपक है,अत:यह अपने से नीचे के सभी गुणस्थानों में असंयत्व  का निरूपण करता है!सम्यग्दृष्टि पद ऊपर के समस्तगुण स्थानों में अनुवृत्त है !

२-६प्रकार के (पंचेन्द्रिय और मन) के विषयों और षटकाय(५स्थावर और त्रस)जीवों की हिंसा का त्याग नहीं करना १२अविरत है 

३ -*जीवसमास१४,**इन्द्रिय तथा मन के विषय २८ प्रकार के होते है,इनसे अविरत जीव अविरतसम्यग्दृष्टि है (गो.जी गाथा २४८)

और अपर्याप्तक ,१४ जीव समास है भेद है! 



*जीवसमास१४-बादरएकेन्द्रिय,सूक्ष्मएकेन्द्रिय,द्वी,त्री,चतुर,(असंज्ञी और संज्ञी)पंचेन्द्रिय तथा प्रत्येक केपर्याप्तक और अपर्याप्तक),



**इन्द्रिय-मन के विषय२८:-८स्पर्श;(रुक्ष-स्निग्ध,कोमल,कठोर,हल्का-भारी,शीत-उष्ण),२गंध(सुगंध-दुर्गन्ध),५रस(खट्टा,मीठा, कसैला,कडुवा,चरपरा),५वर्ण(सफ़ेद,काला,लाल,नीला,पीला),७स्वर;(षड्ज,ऋषभ,गांधार,मध्यम,पंचम,धैवत,निषाद),१मन (गो.जी  ४७९ गाथा)

२५-११-१७ 

वीत रागाय नम: 


गोम्मटसार (जीवकाण्ड)(विरचित -आचार्यश्री  नेमिचन्द्र सिद्धांतचक्रवर्ती ) 



टीकाकार पंडित रतनचंद जैन  मुख्तार  )



                         मंगलाचरण 



सिद्धं सुद्धं पणमिय जिणंदवरणेमिचंदमकलंकं!


गुण रयणभूसणुदयं जीवस्स परूवणं वोच्छं !!१!! 

पंचम गुणस्थान का स्वरुप:- 
पच्चक्खाणुदयादो संजमभावो ण होदि णवरिं तु।
थोवदो होदि तदो देसवदो होदि पंचमओ॥३०॥
जो तसबाहो विरदो अविरदओ तह य थावरवहाओ।
एक्कसमयम्मि जीवो विरदाविरदो जिणेक्कमई॥३१॥
शब्दार्थ:-
पच्चक्खाणुदयादो-प्रत्याख्यावरण(कषाय) के उदय में,संजमभावो-संयम(सकल)भाव,ण होदि-नहीं होते,णवरिं तु।-किन्तु विशेष है कि,थोवदो-स्तोकव्रत(अणुव्रत),होदि-होते है,तदो-इसलिए,देसवदो-देशविरत,होदि-होता है,पंचमओ-पंचमगुणस्थान,जो-जो,तस-त्रस(जीवों),बाहो-बहाने अर्थात हिंसा से,विरदो-विरतहै,अविरदओ-अविरत है,तह-वह,य-च,थावरवहाओ-स्थावर जीवों की हिंसा, एक्कसमयम्मि-एक ही समय में,जीवो-जीव ,विरदाविरदो-विरत भी है और अविरत भी,जिणेक्कमई-जिनैकमति  है !
अर्थ:-प्रत्याख्यानावरण कषाय के उदय में (सकल)संयम भाव नहीं होते किन्तु विशेषत: स्तोक(अणु) व्रत होते है इसलिए 
देशव्रत पंचम गुणस्थान होता है !
जो जीव त्रस जीवों की हिंसा से विरत किन्तु स्थावर जीवों की हिंसा से अविरत है वह एक ही समय में  विरताविरत अर्थात विरत  और अविरत दोनों है जिनैकमति है अर्थात जिनेन्द्र भगवान में अद्वितीय श्रद्धा रखने वाला है!'च ' पद सूचित करता है कि  वह निष्प्रयोजन स्थावर जीगुणों से युक्त वों  की हिंसा नहीं करता है !
विशेष:-
१-४ कषायो;अनंतानुबंधी,अप्रत्याख्यानावरण,प्रत्याख्यानावरण तथा संज्वलन में से प्रत्याख्यानावरण कषाय सकल संयम का घात करती है ,देश संयम का नहीं! 
२-अनंतानुबंधी सम्यग्दर्शन का,अप्रत्याख्यानावरण देशसंयम का और संज्वलन यथाख्यात चारित्र का घात करती है ३-जो जीव संयत होते हुए भी असंयत  है उसे संयतासंयत या वीरतावीरत कहते है !इसलिए पंचम गुणस्थान को देशविरत, संयता संयत अथवा विरतविरत  गुणस्थान भी कहते है ! ४- शंका:- दो विरोधाभासी गुण ;संयत और संयत जीव युगपत कैसे हो सकता है ?
समाधान-अनन्त गुणों से युक्त;आत्मा में युगपत  संयम और असंयम भाव  स्वीकारने में बाधा नहीं है क्योकि दोनों की उत्पत्ति का कारण भिन्न है!संयम की उत्पत्ति का कारण त्रसहिंसा से विरत और असंयम की उत्पत्ति का कारण स्थावरहिन्सा से अविरति  
२६-११-१७ 

प्रमत्त संयत गुणस्थान का स्वरुप -
संजलणणोकसायाणुदयादो संजमो हवे जम्हा।
मलजणणपमादो वि य तम्हा हु पमत्तविरदो सो॥३२॥
शब्दार्थ-संजलण=संज्वलन,णो=नो,कसायाणुदयादो-कषाय उदय से,संजमो-संयम,हवे -होता है,जम्हा-इस केसाथ,मल=मलको,जणण-उतपन्न करने वाला,पमादो-प्रमाद,वि-भीहै,य-च,तम्हा-वउसे,हु-होता है,पमत्त विरदो-प्रमत्त विरत,सो-इसलिए   
अर्थ-संज्वलन और नोकषाय के उदय में  होने वाले संयम के साथ मल को उतपन्न करने वाला प्रमाद भी  उतपन्न होता है इस लिए  छठे गुणस्थानवर्ती जीव को  प्रमत्त और विरत है !अर्थात प्रमत्तविरत कहते है !  
विशेष 
शंका-संज्वलन और नोकषाय के क्षयोपशम से विवक्षित संयम होता है क्योकि वे चारित्र  की विरोधी है, यहां इन्हे चारित्र का उत्पादक क्यों कहा है 
समाधान-संज्वलन और नोकषाय देशघाती है,इसलिए वे अपने प्रतिपक्षी संयम गुण को निर्मूल  करने में असक्षम है!इनके उदय होने पर भी वे अपना कार्य करने में असमर्थ है !गाथा में इन्हे सनत्म का उत्पादक उपचार से कहा है!वास्तव में वे अपना  मल उतपन्न करने का कार्य  ही करते है!'अपि' अवधारण अर्थ में आया है, अत: इनसे संयम में मल को उतपन्न करने वाला प्रमाद ही उतपन्न होता  है ! 
वत्तावत्त जो वसइ पमत्तसंजदो  होइ !
सयल-गुण-सील-कलिओमहव्वई चित्तलायरणो ॥३३ ॥ 
शब्दार्थ-वत्तावत्त-व्यक्त/अव्यक्त,पमादे-प्रमादमें,जो-जो,वसइ-वासकरता है,पमत्त-प्रमत्त,संजदो-संयत, होइ -है,सयल-समस्त,गुण-सील-कलिओ-युक्त,महव्वई-महाव्रती,चित्तलायरणो-चित्रलाचरण-प्रमाद से  मिश्रित रूप जो लाता है वह चित्रल है ! 
अर्थ-जो व्यक्त अर्थात स्वयं के द्वारा जान्ने में आये और अव्यक्त अर्थात जो प्रत्यक्ष ज्ञानियों के द्वारा ही जान्ने योग्य है, व्यक्त और अव्यक्त प्रमाद में जो वास करता है,समस्त गुणों और शील से युक्त महाव्रती है !इसीलिये  प्रमत्त संयत को चित्रल आचरणी  कहा है !
प्रमादों के नाम 
विकहा तहा कसाया इंदियणिद्दा तहेव पणयो य !
चदु चदु पणमेगेगं  होंति पमादा हु  पण्णरसा ॥३४॥
शब्दार्थ-विकहा-विकथाओ,तहा-तथा,कसाया-कषायों,इंदियणिद्दा-इन्द्रियों,निंद्रा,तहेव-तथा,पणयो-प्रणय य-च ,चदु चार,चदु-चार,पणमेगेगं-पांच और एक -एक  ,होंति-होते है, पमादा-प्रमाद  हु -है पण्णरसा-पंद्रह 
अर्थ-चार विकथा,चार कषाय,५ इन्द्रिय विषय, १ निंद्रा और १ स्नेह कुल १५ प्रमाद होते है !
विशेष:-
१-विकथा-संयम विरुद्ध ४  वि; राज ,स्त्री ,भोजन और  राजा (अवनिपाल ) कथाये  है  २-कषाय-संयम गुण की घातक ४ कषाय;क्रोध,मान,माया,लोभ है !प्रत्येक चार-चार प्रकार;अनंतानुबंधी, अप्रत्याख्यावरण प्रत्याख्यानावरण,संज्वलन के है !
३-इन्द्रिय-संयम विरोधी५ इन्द्रियों;स्पर्शन,रसना,घ्राण,चक्षुऔर कर्ण के विषयोंमें प्रवृत्ति का नाम इन्द्रिय  है 
४-निंद्रा-प्रचला के तीव्र उदय से उतपन्न जीव के स्व और अर्थ के सामान्य ग्रहण को रोकने वाली जड़ावस्था निद्रा है ! 
५- प्रणय /स्नेह -बाह्य पदार्थों में ममत्व भाव प्रणय है !
इस अपेक्षा से  प्रमाद कुल १५ प्रकार के है !
गाथा  में पहिला 'तथा' शब्द का अर्थ 'ये सब प्रमाद है और दुसरे 'तथा' समुच्चय के लिए है !
२८-११-१७ 
संखा तह पत्थारो परियट्टण णट्ठ तह समुद्दिट्ठं।
एदे पंंच पयारा पमदसमुक्कित्तणेे णेया॥३५॥ 
शब्दार्थ-संखा-संख्या,तह-तथा,पत्थारो-प्रस्तार,परियट्टण -परिवर्तन,णट्ठ-नष्ट, तह-तथा ,समुद्दिट्ठं-समुद्दिष्ट,
एदे-ये,पंंच-पांच,पयारा-प्रकार के,पमद-प्रमाद,समुक्कित्तणेे-समुत्कीर्तन ,णेया-जान्ने चाहिए 
अर्थ-संख्या तथा प्रस्तार,परिवर्तन,नष्ट तथा समुदिष्ठ,इस प्रकार ५ प्रकार प्रमाद समुत्कीर्तन में जान्ने चाहिए 
विशेष:-संख्या-भेद,प्रस्तार-न्यास,परिवर्तन-अक्षसंचार,नष्ट-संख्या रखकर अक्ष के आनयन.उद्दिष्ट-अक्ष रखकर संख्या के आयन को कहते है!
२९-११-१७ 

संख्या का क्रम - 
सव्वे वि पुव्वभंगा उवरिमभंगेसु एक्कमेक्केसु।
मेलंति त्ति य कमसो गुणिदे उप्पज्जदे॥३६॥ 
शब्दार्थ:-सव्वे-सभी,वि-ही,पुव्वभंगा-पूर्व भंग.उवरिमभंगेसु-ऊपरी भंग से,एक्कमेक्केसु-प्रत्येक एक में एक से,मेलंति-मिलतेहै,त्ति-अत:,य-और,कमसो-क्रमश:,गुणिदे-गुणा करने से,उप्पज्जदे-(भंगसंख्या) की उत्पत्ति होती है !
अर्थ-सभी पहिले के भंग ऊपर ऊपर के भंगो से मिलते है,और उनको परस्पर क्रमश; गुणा करने पर भंग संख्या की उत्पत्ति  होती है!
विशेष-जैसे पूर्वभंग विकथा प्रमाद ४ प्रकार के है उससे ऊपर ४ कषाय प्रमादों में,प्रत्येक में चारो विकथाये होती है!४ विकथाओं और ४ कषायों को परस्पर गुणा करने पर १६ प्रमाद उतपन्न होते है फिर ये नीचे के सोलह भंग भी ऊपर के ५ इन्द्रिय प्रमादो में,एक एक (प्रत्येक) में होते है !१६x ५ =८०  ,५ इन्द्रियों में ८० प्रमाद होते है !निंद्रा और प्रणय एक एक होने से ८० x १ x १ =८०।,इस प्रकार प्रमादों की ८०मएक विशेष संख्या की उत्पत्ति हो गई !

प्रस्तार -क्रम 
पढमं पमदपमाणं कमेण णिक्खिविय उवरिमाणं च।
पिडं पडि एक्केक्कं णिक्खत्ते होदि  पत्थारो॥३७॥
शब्दार्थ-पढमं-प्रथमभेद,पमद-प्रमादकी,पमाणं-संख्या,कमेण-क्रमसे,णिक्खिविय-निक्षिप्य , उवरिमाणं-ऊपर के प्रमाद,च-और,पिडं-पिंड,पडि-स्थापित कर,एक्केक्कं-एक एक को,णिक्खत्ते-निक्षिप्त करने से,होदि-होता है,पत्थारो-प्रसार 
अर्थ- प्रथम विकथा रूप प्रमाद के प्रमाण का विरलन कर के कर्म से रखो फिर नीचे विरलन किये हुए इस एक एक के प्रति ऊपर के  प्रमाद को पिण्डरूप स्थापित करो!इनके मिलने से प्रस्तार होता है !जैसे विकथा  प्रमाण ४ है !इसका विरलन करके  क्रम से स्थापित करो १ १ १ १ !ऊपर के दुसरे कषाय नामक प्रमाद  पिंड ४ है !विरलन कर स्थापित किये  प्रमादो के एक एक  के प्रति ऊपर के उक्त पिंड को देने पर  
४  ४ ४ ४
१  १  १  १
इन के मिलने पर  १६ प्रमाद होते है !पुन: ऊपर के  दूसरे इन्द्रिय प्रमाद की अपेक्षा इस प्रथम प्रमाद पिंड  १६ का विरलन कर क्रम से रखो !फिर ऊपर के दुसरेइन्द्रिय  प्रमाद के  पिंड ५  को पहिले की तरह विरलन करके रखे गए नीचे के प्रमादो के एक एक पर स्थापित करो !
५ ५ ५ ५ ५ ५ ५ ५ ५ ५ ५ ५ ५ ५ ५ ५
१  १  १ १  १ १  १  १ १  १  १ १  १ १  १  १
इस प्रकार निक्षेपण करने से प्रमाद के ८० भंग होते है !यह प्रसार का एक भेद है !इससे ज्ञात होता है कि  पूर्व के समस्त प्रमाद ,आगे के प्रमाद में प्रत्येक भेद के साथ पाए जाते है !
५         ५       ५      ५         ५      ५         ५         ५      ५      ५      ५       ५        ५         ५        ५        ५
१          १        १       १         १       १         १         १       १       १      १        १         १         १        १         १
क्रोध   मान   माया  लोभ .  क्रोध   मान   माया  लोभ .  क्रोध   मान   माया  लोभ .  क्रोध    मान    माया    लोभ .
स्त्री    स्त्री    स्त्री    स्त्री   भोजन  भोजन  भोजन  भोजन  राज   राज   राज  राज  अवनि  अवनि अवनि  अवनि
                                                                                                                    पाल     पाल    पाल      पाल
इस प्रकार सब मिकार ८० अलाप हो जाते है !
३०-११-१७






प्रस्तार का दूसरा क्रम 



णिक्खित्तु विदियमेत्तं पढमं तस्सुवरि विदियमेक्केक्कं।



पिडं पडि  णिक्खेओ एवं  सव्वत्थ कायव्वो॥३८॥



शब्दार्थ:-णिक्खित्तु-निक्षेप्य,विदियमेत्तं-द्वितीय(कषायप्रमाद),मात्र-प्रमाण है,पढमं-प्रथम(विकथारूप प्रमाद )तस्सुवरि-उसकेऊपर,विदिय-द्वितीय मेकैक(दुसरे प्रमाद कषाय के एकएक स्थान पर,पिडं-पिंड रूप स्थापित करो,पीड-प्रति,णिक्खेओ-निक्षेप:,एव-एवं ,सव्वत्थ-सर्वत्र,कायव्वो-करना चाहिए :


अर्थ-प्रमाद के दुसरे भेद ;कषाय प्रमाद की संख्या प्रमाण एक एक स्थान पर प्रमाद के प्रथम भेद विकथा की पिंड संख्या को स्थापित  कर (४ ४ ४ ४) उसके ऊपर प्रमाद के दुसरे भेद का विरलन करके,प्रत्येक पिंड पर एक एक अंक का निक्षेपण करना चाहिये  १ १ १ १  इस प्रकार निक्षेपण   



                                                                                      ४ ४ ४ ४ 



करने से प्रमाद के १६ भङ्ग हो जाते है !ऊपर भी सर्वत्र ऐसे ही निक्षेपण करना चाहिए !जैसे उप्रिम,तीसरे प्रमाद इंद्रीय संख्या प्रमाण जितने रूप (अंक) है उतने स्थानों पर १६ (१६  १६ १६ १६)पिंड स्थापित करना चाहिए !प्रमाद के उप्रीम  भेद की को विरलन करके प्रत्येक पिंड के ऊपर १  १ का निक्षेपण करना चाहिए  १   १   १    १  



                                                                                                                               



                                                                                         १६  १६ १६  १६ 



  इस प्रकार स्थापित करने पर नीचे की अपेक्षा अक्ष संचार  का  कारण दूसरा प्रस्तार होता है !ऐसे  निक्षेपण करने से प्रमाद के सर्व ८० भङ्ग हो जाते है


१-१२-१७







प्रथम प्रस्तार की अपेक्षा अक्ष परिवर्तन-
तदियक्खो अंतगदो  आदिगदे संकमेदि विदियक्खो।
दोण्णिवि गंतूणंतं आदिगदे संकमेदि पढमक्खो॥३९॥
शब्दार्थ-तदियक्खो-तीसरा(इन्द्रिय)अक्ष,अंतगदो-अंत को प्राप्त होता है,आदिगदे-आदि से है,संकमेदि-संचरण करता हुआ /परिवर्तन करते हुए ,विदियक्खो- द्वितीय (कषाय ) अक्ष में ।
दोण्णिवि-दूसरा अक्ष भी,गंतूणंतं-अंत को प्राप्त करता है,आदिगदे-आदि में ,संकमेदि-संक्रमण /परिवर्तन होता है,पढमक्खो-प्रथम अक्ष भी 
अर्थ-जब तृतीय अक्ष इन्द्रिय भेद आदि से लेकर परिवर्तित/संचरित होता हुआ अंत को प्राप्त होकर,पुन:आदि को प्राप्त होता है तब द्वीतिय अक्ष काषाय भेद में परिवर्तित होता है !इसी प्रकार द्वितीय अक्ष भी परिवर्तित होता हुआ अंत को प्राप्त होता है और उसी के साथ साथ प्रथम अक्ष भी अंत को प्राप्त हो जाता है!अर्थात दोनों अक्ष के अंत को प्राप्त होने पर प्रथम अक्ष में परिवर्तन होता है !
गाथा को  स्पष्ट  और विस्तार से समझने के लिए -
विशेष-
१-प्रमाद के ५ भेद; ४विकथा-स्त्री,भक्त/भोजन.राष्ट्र.और राज कथा,४ कषाय-क्रोध,मान,माया और लोभ,५इन्द्रिय-स्पर्शन,रसना, घ्राण,चक्षु और श्रोत्र,१ निद्रा और १ स्नेह है! निद्रा और स्नेह का भेद नहीं है इसलिए इनमे अक्ष संचार-परिवर्तन नहीं होता है!विकथा,कषाय और इन्द्रिय में ही भेद होने से अक्ष संचार परिवर्तन सम्भव है ! ,
२-तृतीयअक्ष-इन्द्रिय के आदि भेद; स्पर्श के साथ द्वितीयअक्ष -कषाय के आदि भेद-'क्रोध' को  प्रथम अक्ष विकथा के आदि भेद,स्त्री कथा कहना चाहिए यह प्रथम अलाप है! प्रमाद का आलाप;स्त्रीकथालापी,क्रोधी स्पर्शनेन्द्रिय के आधीन है  
३-द्वितीय अलाप में तृतीय अक्ष के द्वितीय भेद रसना इन्द्रिय के साथ वही द्वितीय और प्रथम अक्ष के आदिभेद क्रोध कषाय व स्त्री कथा का उच्चारण करना चाहिए!इसी प्रकार मात्र तृतीय अक्ष में परिवर्तन करते हुए अंतिम श्रोत्रइन्द्रिय काउच्चरण करना चाहिए प्रमाद का अलाप;स्त्री कथालापी,क्रोधी,रसनानेद्रिय के आधीन,स्त्री कथालापी,क्रोधी,घ्राण  के आधीन,स्त्री कथालापी,क्रोधीचक्षु इन्द्रिय  के आधीन,स्त्रीकथालापी,क्रोधी,श्रोत्रेँद्रिय के आधीन है 
४-पुन: लौटकर तृतीय अक्ष के आदि भेद स्पर्शन इन्द्रिय को ग्रहण करके उसके साथ द्वितीय अक्ष  में परिवर्तन करके  द्वितीय भेद  मान कषाय और प्रथम अक्ष के प्रथम भेद स्त्रीकथा का उच्चरण करना चाहिए!यह क्रम तृतीय अक्ष के अंतिम भेद श्रोत्र  इन्द्रिय तक रखना है!प्रमाद का अलाप; स्त्रीकथालापी,मानी,स्पर्शनआधीन,स्त्रीकथालापी,मान,रसनानेन्द्रिय आधीन, स्त्रीकथाला पी,मानी ,घ्राण,इन्द्रिय आधीन,स्त्रीकथालापी,मानी,चक्षु  इन्द्रिय आधीन,स्त्रीकथालापी,मानी,श्रोत्रेँद्रिय आधीन है !
४- पुन:लौटकर तृतीय अक्ष 'इन्द्रिय' के आदि भेद ,स्पर्शन को ग्रहण करने पर ,द्वितीय अक्ष कषाय के तृतीय भेद माया कषाय और प्रथम अक्ष विकथा,के आदि भेद स्त्री कथा  का उच्चारण करना चाहिए !यह क्रम अक्ष के अंतिम भेद श्रोत्र तक रखना है !
प्रमादअलाप; स्त्रीकथालापी,माया,स्पर्शनके आधीन,स्त्रीकथालापी,माया,रसनानेन्द्रिय के आधीन,स्त्रीकथालापी,माया घ्राण,इन्द्रिय के आधीन, स्त्रीकथालापी,माया ,चक्षु  इन्द्रिय के आधीन,स्त्रीकथालापी,माया,श्रोत्रेँद्रिय के आधीन है 
५-पुन :लौटकर तृतीय अक्ष के आदि भेद स्पर्शनइन्द्रिय  को ग्रहण कर द्वितीय अक्ष कषाय  में परिवर्तन कर के अंतिम  भेद लोभ कषाय का ग्रहण कर प्रथम अक्ष विकथा के  आदि भेद स्त्री कथा का उच्चारण करना चाहिए !यह कर्म तृतीय अक्ष श्रोत्रेँद्रिय तक ले जाना चाहिए !इस अलाप में तृतीय अक्ष के अंतिम भेद श्रोत्रेद्रिय और द्वितीय अक्ष  कषाय के अंतिम भेद लोभकषाय के ग्रहण करने से तृतीय और द्वितीय दोनों अक्ष अपने अंत को प्राप्त कर लेते है !प्रमाद का अलाप;स्त्रीकथालापी,लोभ ,स्पर्शनके आधीन, स्त्रीकथालापी,लोभ,रसनानेन्द्रियआधीन,स्त्रीकथालापी,लोभ,घ्राणइन्द्रियआधीन,स्त्रीकथालापी,लोभ,चक्षुइन्द्रियआधीन,स्त्रीकथा लापी,लोभ,श्रोत्रेँद्रिय आधीन है 
६-पुन:तृतीय अक्ष का आदि स्पर्शेन्द्रिय और द्वितीय अक्ष के आदि क्रोध कषाय  का ग्रहण कर प्रथम अक्ष विकथा के द्वितीय भेद भक्त/भोजन कथा के साथ अलाप होता है !
जिस प्रकार स्त्रीकथा के साथ त्रितीय अक्ष से `पुन:पुन:परिवर्तन करके और द्वितीय अक्ष में एक बार क्रमश: आदि से अंत तक परिवर्तन कर के २० अलाप कहे है उसी प्रकार भकटकटहा,राष्ट्र कथा और राज कथा के साथ २ बच ३ २०-२० अलाप कहने चाहिए!ये कुल ८० अलाप हुए ! इस प्रकार अंतिम अलाप में तीनों अक्ष अपने अपने अंत को प्राप्त हो जाते है !
२-१२-१७ 


श्री वीतरागाय नम: 



गोम्मटसार (जीवकाण्ड) (विरचित  -आचार्यश्री  नेमिचन्द्र सिद्धांतचक्रवर्ती )   



प्रेरणा स्रोत आचार्यकल्प १०८ श्री श्रुतसागर जी महाराज )



(टीकाकार पंडित रतनचंद जैन  मुख्तार ,सहारनपुर )



                        मंगलाचरण 



सिद्धं सुद्धं पणमिय जिणंदवरणेमिचंदमकलंकं!



गुण रयणभूसणुदयं जीवस्स परूवणं वोच्छं !!१!!







नष्ट प्राप्त करने का विधान-



सगमाणेहिं  बिहत्ते सेसं लक्खित्तु जाण अक्खपदं !



लद्धे रूवं पक्खिव सुद्धे अन्ते ण रूव-पक्खेओ !!४१!!







शब्दार्थ:-सगमाणेहिं-स्वाकमानेन(अपनेअक्ष पिंड प्रमाण),बिहत्ते-भाग देकर,जो,सेसं-शेष रहे,लक्खित्तु-लक्षित करके,जाण-जानो, अक्खपदं-अक्षस्थान,लद्धे-लब्ध,रूवं-प्राप्त में,पक्खिव-एक जोड़ना चाहिए,सुद्धे-शुद्ध हो(पूर्ण रूप से विभाजित हो जाए) अन्ते-अंत में ,ण-नहीं,रूव-प्राप्त में,ण -नहीं,पक्खेवो-एक जोड़ना चाहिए  



अर्थ-(प्रमादभंगको)अपने अक्ष पिंड प्रमाण से विभाजित करने पर जो शेष प्राप्त होता है,उस शेष  लक्षित कर अक्षस्थान जानना,लब्ध में एक जोड़ना !यदि भाग देने पर शुद्ध राशि अर्थात पूर्ण विभाजित हो जाए ,शेष शून्य हो तो अक्ष का अंतिम भेद ग्रहण करना चाहिए और लब्ध में एक नहीं जोड़ना 



विशेष-संख्या रखकर उस संख्या वाले आलाप जान्ने की विधि का नाम नष्ट है  



इस गाथा को प्रथम प्रस्तार की अपेक्षा स्पष्ट समझते है! विवक्षित नष्ट प्रमाद की संख्या १५ है!प्रथम विकथा प्रमाद  केप्रमाण पिंड ४ से विभाजित करने पर लब्ध ३ और शेष  ३ प्राप्त होता है!तीसरी विकथा;राष्ट्रकथा में अक्ष देख कर लिखना  !



उसके लब्ध ३  में १ जोड़कर प्राप्त ४ में ,उससे ऊपर के कषाय प्रमाद के पिंड प्रमाण ४ से विभाजित करने पर शेष शून्य बचता है द्वितीय कषाय प्रमाद के अंतिम लोभ के अलाप में अक्ष सूचित होता है उसे लिख ले !उस का लब्ध एक है उसमे १ नहीं जोड़ना उसके शेष शून्य में अगल ,तीसरे प्रमाद के पिंड प्रमाण ५ से विभाजित करने पर शून्य ही आता है पूर्णाक एक है इसलिए इन्द्रिय प्रमाद के प्रथम भेद स्पर्शेन्द्रिय के आधीन यह प्रमाद अक्ष सूचित करता है ! इस प्रकार पन्द्रवा प्रमाद आलाप; राष्ट्रकथालापी,लोभी,स्पर्शन इन्द्रिय के आधीन निद्रालु,स्नेहवान है 


३-१२-१७ 
-१७ 



श्री वीतरागाय नम: 



गोम्मटसार (जीवकाण्ड) (विरचित  -आचार्यश्री  नेमिचन्द्र सिद्धांतचक्रवर्ती )   



प्रेरणा स्रोत आचार्यकल्प १०८ श्री श्रुतसागर जी महाराज )



(टीकाकार पंडित रतनचंद जैन  मुख्तार ,सहारनपुर )



                        मंगलाचरण 



सिद्धं सुद्धं पणमिय जिणंदवरणेमिचंदमकलंकं!


गुण रयणभूसणुदयं जीवस्स परूवणं वोच्छं !!१!!

अलाप की संख्या प्राप्त करने की विधि 

संठा विदूण रूवं उवरीदो   संगुणित्तु सगमाणे।

अवणिज्जअणंकिदयं कुज्जा एमेव सव्वत्थ॥४२॥ 

शब्दार्थ:-संठाविदूणरूवं-एक अंक की स्थापना कर के,उवरीदो-ऊपर के(प्रमाद प्रमाण संख्या),संगुणित्तु-से गुणित कर के, सग माणे -अपने अक्ष पिंड प्रमाण में से,अणिज्ज-घटाने पर, अणंकिदयं-अनंकित स्थानों, कुज्जा-जो शेष रहे  एमेव-ऐसा ही , सव्वत्थ-सर्वत्र करना चाहिए !

अर्थ-एक अंक को स्थापित कर अपने पिंड प्रमाण से गुना कर,उसके गुणनफल में से अनंकित को घटाए  !ऐसा सर्वत्र करना चाहिए अर्थात अंतिम तृतीय अक्ष से  प्रथम अक्ष तक इसी  क्रम  से करे ! 

विशेषार्थ 

१-अक्ष के विवक्षित भेद के अतिरिक्त;आगे के भेदो की संख्या अनङ्कित है जैसे विकथा अक्ष के प्रथम भेद स्त्रीकथा विवक्षित है !स्त्री कथा से आगे;भक्त /भोजन,राष्ट्र और राज तीन कथाए है अत: ३ संख्या अनङ्कित है !

२-उद्धाहरण द्वारा गाथा का स्पष्टीकरण-

जैसे स्नेहवान,निद्रालु श्रोत्रेँद्रिय के वशीभूत मायावी स्त्री कथालापी,अलाप की संख्या,का भंग  ज्ञात करना  है !

एक का अंक स्थापित कर के प्रथम अक्ष विकथा के पिंडप्रमाण ४ से गुणा करने पर गुणनफल ४ आता है !विकथा के भेदो में स्त्री कथा प्रथम है इसके आगे अविवक्षित भक्त /भोजन,राष्ट्र और राज विकथाये ;तीन है अत:अनङ्कित के प्रमाण ३ हुआ !उक्त गुणनफल ४ में से अनङ्कित ३ घटाने ४-३=१ शेष है !इस १ को द्वितीयअक्ष कषाय के पिंड प्रमाण ४ का गुणनफल ४ आता है !इस  दृष्टांत में  कषायों ४ भेदों में विवक्षित मायाकषाय तृतीय भेद है।इसके आगे लोभ कषाय शेष रहने के कारण, अनङ्कित प्रमाण एक  है,इस  अनङ्कित के प्रमाण १ को उक्त गुणनफल ४ में से घटाने पर शेष ४-१=३ रहता है !इस ३ को तृतीय अक्ष  इन्द्रिय के  पिंड प्रमाण ५x ३=१५ है !चूँकि इन्द्रिय के ५ भेदों में श्रोत्रेँद्रिय अंतिम ५ वा भेद है,अत: अनङ्कित का अभाव है !अत: गुणनफल १५ में से घटाने योग्य संख्या का अभाव है !स्नेहवान,निद्रालु श्रोत्रेँद्रिय के वशीभूत मायावी स्त्री कथालापी,अलाप की  संख्या १५ आती है अर्थात उक्त भंग १५वा है !उक्त विधान से अन्य आलापों की संख्या भी प्राप्त कर सकते है !इसी प्रकार सर्वत्र अक्ष रखकर संख्या निकालने को उद्दिष्ट कहते है ,उसकी साधना करनी चाहिए !

४-१२-१७ 

प्रथम प्रस्तार  की अपेक्षा प्रमाद संबंधी नष्ट-उद्दिष्ट  ज्ञात करने का यंत्र ;

इगि वि ति च पण ख-पण दस पण्ण रसं ख बीस ताल सट्ठी य!
संठविय पमदठाणे  णट्ं ठुद्दिट्ठं च जाण तिट्ठाणे॥४३॥

शब्दार्थ:-इगि-एक,वि-दो,ति-तीन,च-चार,पण-पांच,ख-शून्य,पण-पांच,दस,पण्णरसं-पंद्रहरसंख्या,ख-शून्य,बीस-बीस,ताल-चालीस सट्ठीय-और साठ,संठविय-स्थापित कर,पमदठाणे-प्रमाद स्थान संबंधी,णट्-नष्ट,ठुंद्दिट्ठं उद्दिष्ट,च-और जाण तिट्ठाणे-ज्ञात किये जाते है
अर्थ-प्रमाद के स्थानों में इन्द्रिय के पांच स्थानों में क्रमश: १,२,३,४ और ५ तथा कषाय के चार स्थानों में क्रमश: ० ,५  १०, और १५ और विकथा के चार स्थानों में  क्रमश: ०,२०,४० और ६० अंकों को स्थापित करो !निद्रा और स्नेह के अन्य भेद नहीं होने के कारण आलापों  की संख्या में कोई वृद्धि नहीं होती !
विशेषार्थ -
प्रथम प्रस्तार  की अपेक्षा प्रमाद संबंधी नष्ट-उद्दिष्ट निकालने का  यंत्र 
इन्द्रिय प्रमाद       स्पर्शन १    रसना  २    घ्राण  ३    चक्षु  ४   श्रोत्र  ५ 
कषाय प्रमाद        क्रोध  ०      मान   ५     माया  १०  लोभ  १५ 
विकथाप्रमाद        स्त्री  ०      भोजन   २०   राष्ट्र  ४०   राज  ६० 
 जिन अंको या शून्य को परस्पर जोड़ने से विवक्षित संख्या प्रात हो उन अंको को ज्ञात कर उन अंकों पर या शून्य पर प्रमाद का जो जो भेद हो वही प्रमाद का अलाप है !इतने विशेषता है कि उसके आगे निद्रालु और स्नेह भी लगाना चाहिए!
 नष्ट ज्ञात करने के दृष्टन्त:- 
१-छतीसवा अलाप ज्ञात करने के लिए उक्त यंत्र से ;२०,१५ और १ ;का योग ३६ है! यंत्र से २० पर भोजन कथा,१५ पर लोभ कषाय,१ पर स्पर्शन इन्द्रिय अत: छतीसवा अलाप (भंग) भोजन काथलापी,लोभी स्पर्शनइन्द्रियवशीभूत निद्रालु स्नेहवान  है 
२-४१वा अलाप ज्ञात करने के लिए उक्त यंत्र से;४०,०,१ का योग ४१ है! ४० पर राष्ट्रकथा,शून्य पर क्रोध कषाय और १ पर स्पर्श न इन्द्रियअत: ४१वा अलाप राष्ट्रकथालापी, क्रोधी, स्पर्शन इन्द्रिय के वशीभूत निद्रालु और स्नेहवान है  ! 
उद्दिष्ट ज्ञात लिए दृष्टन्त:-
१-घ्राणेन्द्रिय के वशीभूत,मानी राजकथालापी ,निद्रालु ,स्नेहवान आलाप  संख्या ज्ञात करने के लिए-
घ्राणेन्द्रिय पर अंक ३,मानकषाय पर ५,राजकथा पर ६० ,इन तीनो का योग ६८ है  अर्थात यह ६८वा अलाप है !
२-चक्षुइंद्रिय के वशीभूत  लोभी  स्त्रीकथालापी निंद्रालु स्नेहवान की अलाप संख्या ज्ञात करने के लिए ;चक्षु इंद्रीय का ४ ,लोभ कषाय के १५ और स्त्री कथा के ० अंको का योग  १९  है अ त: यह १९वा आलाप है  
द्वितीय  प्रस्तार  की अपेक्षा प्रमाद संबंधी नष्ट-उद्दिष्ट  ज्ञात करने का यंत्र -

'इगिवतिचखचडवारं खसोलरागट्ठदालचउसट्ठि।
संठविय पमदठाणे   णट् ठुंद्दिट्ठं च जाणतिट्ठाणे'॥४४॥

शब्दार्थ-
इगि-एक,वि-२,ति-तीन,च-चार,ख-शून्य,च-चार,ड-आठ,वारं-१२,ख-शून्य,सोल-सोलह,रागट्ठदाल-बत्तीस-अड़तालीस,चउसट्ठि चौसठ,संठविय-स्थापित कर,पमदठाणे-प्रमाद के स्थानो पर,णट्-नष्ट,ठुंद्दिट्ठं-उद्दिष्ट,च-और,जाण-जाने जाते है,तिट्ठाणे-स्थापित कर  
अर्थ:-प्रमाद के स्थानों की प्रथम पंक्ति में क्रमश:१,२,३,४;द्वितीय में क्रमश:०,४,८,१२और तृतीय में क्रमश:०,१६,३२,४८,६४ स्था पित कर इन प्रमाद संबंधी नष्ट और उदिष्ट जान्ने जाते है!
विशेषार्थ -द्वितीय  प्रस्तार  की अपेक्षा प्रमाद संबंधी नष्ट-उद्दिष्ट  ज्ञात करने का यंत्र -
विकथा प्रमाद      स्त्री  १     भोजन  २       राष्ट्र   ३     राज  ४ 
कषाय प्रमाद       क्रोध  ०     मान  ४         माया  ८     लोभ  १२ 
इन्द्रिय प्रमाद     स्पर्शन  ०   रसना  १६      घ्राण  ३२     चक्षु  ४८  श्रोत्र  ६४                 
 जिन अंको या शून्य को परस्पर जोड़ने से विवक्षित संख्या प्रात हो उन अंको को ज्ञात कर उन अंकों पर या शून्य पर प्रमाद का जो जो भेद हो वही प्रमाद का अलाप है !इतने विशेषता है कि उसके आगे निद्रालु और स्नेह भी लगाना चाहिए!
उक्त यंत्र के से 'नष्ट 'ज्ञात करने का दृष्टांत:-
१- ३८ वां अलाप ज्ञात करने के लिए;३८=२+४+३ २ है!२ अंक पर भोजनकथा ,४अंक पर मानकषाय और ३२ पर घ्राणेन्द्रिय है !अत: ३८वां अलाप "भोजनकथालापी,मानी घ्राणेन्द्रिय  के वशीभूत निद्रालु व स्नेहवान ' होगा !
२-१६वां अलाप ज्ञात करने के लिए १६=४+१२+० है ! ४ अंक पर राजकथा ,१२ पर लोभ कषाय और ० पर स्पर्शनेन्द्रिय है! अत : १६वाँ अलाप "राजकथालापी लोभी स्पर्शेन्द्रिय के वशीभूत निद्रालु और स्नेहवान'  है !
उद्दिष्ट ज्ञात करना -
१-भोजनकथालापी मायावी चक्षुइंद्रिय के वशीभूत निद्रालु स्नेहवान अलाप की संख्या ज्ञात करने के लिए; भोजन कथा पर २,माया पर ८ और चक्षुइंद्रिय पर ४८अंक स्थापित है! २+८+४८=५८ इनका योग है!अत:उक्त 'भोजनकथालापी मायावी चक्षुइंद्रिय के वशीभूत निद्रालु स्नेहवान अलाप  की संख्या (उद्दिष्ट)  ५८ है !इसी प्रकार अन्य नष्टो के आलाप और अन्य आलापों के उदिष्ट ज्ञात कर सकते है!
२-उक्त गाथा ४३,४४ में निद्रा और स्नेह प्रमाद को नहीं लिया ह्या है क्योकि इनके उत्तर भेद नहीं है!यदि इन्हे लिया भी जाता तब भी इनके स्थान पर शून्य रखते ,इन दोनों को जोड़ने पर संख्या में अंतर् नहीं आता है !
३-प्रमाद के ३७५०० भंग/भेद =२ (स्नेह) x ५ (निद्रा),x ६ इन्द्रिय ५+मन १) x २५ (१६ कषाय+९ नोकषायx २५ विकथाए है!ये भी प्रथम मिथ्यादृष्टि से लेकर  सप्तम प्रमत्तसंयत गुणस्थानो तक  र हने वाली बीस प्ररूपणाओ में यथायोग्य बंध के कारण है!  
६ -१२-१७ 


अप्रमत्त गुणस्थान का स्वरुप-



'संजलणणोकसायाणुदओ  मंदो जदा तदा होदि !



अपमत्त गुणो तेण य   अपमत्तो  संजदो होदि '!४५!!



शब्दार्थ:-'संजलण-संज्वलन,णोकसायाणुदओ-नोकषाय का उदय,मंदो-मंद, जदा-यदा,तदा-तब,होदि-होता है,अपमत्त-अप्रमत्त,गुणो-गुण,गुणस्थान,तेण-उसी से,य-और अपमत्तो-अप्रमत्त,संजदो-संयत, होदि-होता है ! 



अर्थ:-जब संज्वलन और नोकषायों का मंद उदय होता है तब अप्रमत्त गुण स्थान होता है और उसी से अप्रमत्त संयत होता है !



भावार्थ- चार संज्वलन(क्रोध,मान,मायाऔरलोभ)तथा नौ नोकषायो(हास्य, रति, अरति,भय,शोक.जुगुप्सा,पुरुषवेद,स्त्रीवेद और नपुंसकवेद) के मंद उदय में अर्थात (फल देने की शक्ति) होता है तब अप्रमत्त गुणस्थान होता है और उसी से अप्रमत्त संयत होता है!इन १३ कर्मप्रकृति का तीव्र उदय प्रमाद है! इसी से सिद्ध होता है की इन का मंद उदय अप्रमाद है!श्रेणी आरोहण से पूर्व ये कषाय कभी तीव्र और कभी मंद होती रहती है!इनके तीव्रोदय में प्रमत्त और मंद उदय में अप्रमत्त गुणस्थान होता है किन्तु प्रमत्तसंयत का काल अप्रमत्त संयत से दुगना है!इस प्रकार प्रमत्तसंयत और अप्रमत्तसंयत गुणस्थान में जो डोलता है वह स्वस्थान अप्रमत्त संयत है!जिन जीवों का संयम १५ प्रमादो से रहित है वे अप्रमत्तसंयत है !


७-१२-१७


स्वस्थान अप्रमत्तसंयत का स्वरुप- 


णट्ठासेसपमादो  वय गुण सीलो लिमंडिओ णाणी !

अणुवसमओ अखवओ  झाणणिलीणो हु अपमत्तो!!४६!!i

शब्दार्थ-णट्ठा-नष्ट हो गए,सेस-शेष, पमादो- समस्त प्रमाद ,वय-व्रत गुण-मूलगुण,सीलो-शील,गुणों,लिमंडिओसे-युक्त है,णाणी-ज्ञानी (सम्यग्ज्ञान उपयोग से युक्त)है,अणुबसमओ-अनुपशम और क्षपक श्रेणी,अखवओ-सम्मुख आरोहण में प्रवृत्त नहीं है,  है ,झाणणि लीणो-ध्यान में लीन हु-है,अपमत्तो-अप्रमत्त !


अर्थ-जिस जीव के समस्त( व्यक्त और अव्यक्त) प्रमाद नष्ट हो गए है ,व्रत(पांच महाव्रत),गुण(२८ मूलगुणों और शील  से युक्त ज्ञानी'-सम्यग्ज्ञान के उपयोग से युक्त,ध्यान में लीन,अप्रमत्तसंयत जब तक उपशम अथवा क्षपक श्रेणी के सम्मुख किन्तु उसपर का आरोहण नहीं करते  तब तक वह स्वस्थान /निरतिशय अप्रमत्तसंयत है ! 

विशेष-गाथा में 'ज्ञानी' विशेषण सूचित करता है कि सम्यग्दर्शन और सम्यकचारित्र की तरह सम्यज्ञान भी मोक्ष का कारण है !अर्थात चतुर्थगुणस्थान में सम्यक्त्व और उसके बाद चारित्र का कथन करने से किसी कोई यह न समझ ले कि ये दोनों ही मोक्ष के कारण है !

अतिशय अप्रमत्तसंयत का स्वरुप 

इगवीसमोहखवणुबसमणणिमित्ताणणि तिकरणाणि तहिं !



पढमं अधापवत्तं करणं तु करेदि अपमत्तो !४७!!


शब्दार्थ-इग-एक,वीस-बीस,मोह-मोह,खव-क्षय,णुबसमण-उपशम के,णिमित्ताणणि-निमत्त से ,तिकरणाणि -३ करण रूप तहिं- 


पढमं -प्रथम,अधापवत्तं-अध:प्रवृत्त,करणं-करण तु करेदि-करता है,अपमत्तो-अप्रमत्त 

अर्थ-(चारित्र)मोहनीयकर्म की २१ (अप्रत्याख्यानावरण,प्रत्याख्यावरण और संज्वलन ,चतुष्कक(क्रोध,मान,माया लोभ) तथा नौ (हास्य,रति,अरति,भय शोक,जुगुप्सा,त्रिवेद))प्रकृतियों के क्षय/उपशम करने में आत्मा के तीन (अधः,अपूर्व और अनिवृत्ति ) करण;अर्थात विशुद्ध परिणाम में निमित्त है!उनमे से सातिशय अप्रमत्त अर्थात जो श्रेणी आरोहण के सम्मुख है वह प्रथम  अधःप्रवृत्तकरण ही है ! 

विशेष-

जिस जीव की विशुद्धि (कषायों की मंदता) प्रति समय अनन्तगुणी वृद्धिगतअर्थात पहिले समय की विशुद्धि से दुसरे समय की अनन्तगुणी,तीसरे की दुसरे से अनन्तगुणी होती है,वह वेदकसम्यगदृष्टि जीव अप्रमत्तसंयत गुणस्थानवर्ती,पहिले अनंतानुबंधी चतुष्टाय को ३ (अधः,अपूर्व और अनिवृत्ति) करण पूर्वक संक्रमण विधान द्वारा २१ प्रकृतियों रूप परिणमाता अर्थात विसंयोजन  करता है!इसकेउपरान्त अंतर्मूर्हतकाल तक विश्रामकर पुन:तीन करणों द्वारा दर्शनमोह की तीन)मिथ्यात्व, सम्यक मिथ्यात्व, सम्यक)प्रकृतियो का उपशम कर द्वीतीयोपशम सम्यग्दृष्टि,अथवा क्षय कर ,क्षायिकसम्यग्दृष्टि होता है !इन २१ प्रकृतियों के क्षपण के योग्य क्षायिकसम्यग्दृष्टि ही होता है क्योकि द्वीतीयोपशम सम्यग्दृष्टि जीव क्षपक श्रेणी पर आरोहण नहीं कर सकता !ऐसे जीव प्रमत्त से अप्रमत्त और अप्रमत्त से प्रमत्त संख्यात  बार भ्रमण कर के अनन्तगुणी  विशुद्धि के द्वारा विशुद्ध होता है ! 

उक्त तीन करणों में सेअपूर्वकरण और अनिवृत्तिकरण क्रमश ८ वे और नौवे गुणस्थान में होता है और

 अध:करण  द्वारा निम्न ४ कार्य होते है 

१- सातिशय अप्रमत्तगुणस्थान में प्रतिसमय अनन्तगुणी विशुद्धि बढ़ती है,

२-अप्रशस्त प्रकृतियों का अनुभागबंध अनंतगुणा-अनंतगुणा हीन  द्विस्थानिक होता है 

३-प्रशत प्रकृतियों का अनुभागबंध अनंतगुणा-अनंतगुणा वृद्धिगत होता हुआ चतुरस्थानिक होता है !

४-प्रत्येक  बन्धासपसरण द्वारा स्थिति बंध घटता है !

८-१२-१७ 
प्रथम करण की अध:प्रवृत्तकरण  संज्ञा का कारण -

जम्हा उमरिम भावो हेट्ठीम भावहिं सरिसगा होंति !

तम्हा पढमं करणं अधापवत्तोत्ति णिद्दिट्ठं !!४८!!

शब्दार्थ-जम्हा-जिसकारण,उमरिम-ऊपरके,भावो-भाव/परिणाम,हेट्ठीम-नीचेके,भावहिं-भावोंके,सरिसगा-सदृश/समान होंति-होते है,तम्हा-उस,पढमं -प्रथम,करणं-करण,अधा-अध:पवत्तोत्ति-प्रवृत्त करण,णिद्दिट्ठं -आगम में निर्दिष्ट  है 

अर्थ- जिस कारण (अध:प्रवृत्तकरण काल में);ऊपर ऊपर के समयवर्ती जीवों के परिणाम नीचे के समयवर्ती  जीवों के परिणाम के सदृश अर्थात संख्या एवं विशुद्धि की अपेक्षा समान होते है,उस कारण से प्रथम करण को परमागम में अध: करण  कहा  है ! 

विशेष-

१-करण-जिस विशेष परिणाम के द्वारा उपशमादिरूप भाव उतपन्न होता है उस परिणाम को करण कहते है !

२-अधःप्रवृत्तकरण का अर्थ;नीचे के समयवर्ती परिणामों के समान होने वाले परिणाम !इस करण में ऊपर के और नीचे के समयवर्ती जीवों के परिणाम समान होते है!उद्धारणार्थ-किसी समय(१) एक जीव ने,अधः प्रवृत्तकरण प्रारम्भ  किया दुसरे समय (२) पहुंचने पर,उसके परिणाम के समान,समय (२) में अधःप्रवृत्तकरण प्रारम्भ करने वाले अन्य जीव के होते है!इस प्रकार आगे समयवर्ती जीव के परिणाम पिछले समयवर्ती जीवो के सामान होने के कारण इस करण  को अधःप्रवृत्त करण कहा है!इस करण में उपरिम समय के परिणाम नीचे के समय में भी पाए जाते है !

अधः प्रवृत्त करण  का काल -

अंतोमुहुत्तमेत्तो तक्कालो होदि तत्थ परिनामा ! 

लोगाण मसंखमिदा  उवरूवरिं सरिसवड्ढिगया!!४९ !! 

शब्दार्थ:-अंतोमुहुत्त-अन्तर्मुहूर्त्त,मेत्तोतक्कालो-उस(अधःप्रवृत्तकरण)का काल मात्र,होदि-होते है,तत्थ-वैसे,परिनामा-परिणाम! लोगाणमसंखमिदा-असंख्य लोक प्रमाणहै,उवरूवरिं-ऊपर ऊपर के,सरिसवड्ढिगया- समान वृद्धिगत है 

अर्थ-इस (अधःप्रवृत्तकरण) का काल मात्र अन्तर्मुर्हूत है और इसके परिणामों की संख्या असंख्यात लोक प्रमाण है !ये परिणाम ऊपर ऊपर एक समान वृद्धिगत है !

विशेष-१-यद्यपि तीनों करण का काल अन्तर्मुहूर्त है तथापि अनिवृत्तिकरण का न्यूनतम,उससे संख्यातगुणा अपूर्वकरण  और उससे  संख्यातगुणा अधःप्रवृत्तकरण का काल,भी मात्र अन्तर्मुहूर्त है !

२-अधःप्रवृत्तकरण काल में त्रिकालवर्ती नानाजीव संबंधी विशुद्धि परिणाम असंख्यात लोकप्रमाण है,अर्थात  तीनो कालों में,अधःप्रवृत्तकरण करने वाले जीवों के परिणामों की संख्या,असंख्यातलोक अर्थात लोक के प्रदेशों की संख्या से असंख्यातगुणी उन विशुद्धि परिणामों की संख्या है!उनमे से प्रथम समय में  जितने परिणाम है ,उससे द्वीतीयादि समयों में ऊपर ऊपर अंतिम समय पर्यन्त समान वृद्धिगत,वर्धमान परिणाम है !अर्थात प्रथम समय संबंधी परिणामें से जितनी वृद्धि द्वितीय संबंधी परिणामों की है उतनी ही तीसरे समय के परिणाम द्वितीय समय के परिणामों से वृद्धि लिए हुए है  है !इसी तरह अंतिम समय पर्यन्त है !

९-१२-१७ 



श्री वीतरागाय नम:गोम्मटसार (जीवकाण्ड) 




(विरचित  -आचार्यश्री  नेमिचन्द्र सिद्धांतचक्रवर्ती )    




                     




अध्:प्रवृत्त करण में प्रति समय परिणामों की संख्या के लिए परिभाषाये/ सूत्र:  




श्रेणीव्यवहार का गणित रूप-




1-प्रथम;संज्ञाओं को कहते है! 




2-सर्वधन/पद धन =विवक्षित सर्वस्थान संबंधी सर्वद्रव्य के प्रमाण का  योग है 




                         =आदिधन+उत्तर धन




                         =[{(मुख द्रव्य प्रमाण है+अन्त्यधन/)/२}x गच्छ      




3-पद/गच्छ           =स्थानों का प्रमाण !




                          ={(अन्त्य धन-आदिधन)/चय}+१  




4-चय/उत्तर/विशेष =प्रत्येक स्थान के द्रव्य में होने वाली वृद्धि 




                          =(सर्वधन/गच्छ का वर्ग) /संख्यात 




5-उत्तरधन/चयधन =सब स्थानों में जो जो चय बढ़े,उन सब  का योग




                          =(पद-१)/२xचयxगच्छ




                           =[{(सर्वधन/गच्छ-मुख)-१}/गच्छ /२  ]




                            =(सर्वधन-आदिधन) /{(गच्छ का वर्ग)-गच्छ)/२}  




 6-मुख/आदि/प्रथम=आदि/प्रथम स्थानो में  द्रव्य का प्रमाण है 




    मुखधन            =(सर्वधन-उत्तर धन)/गच्छ  




7-अन्त्यधन/भूमि     =अंतिम  स्थान में  द्रव्य का प्रमाण 




                           ={(गच्छ प्रमाण-१)xचय}+मुख का प्रमाण   




8-मध्यधन              =सब स्थानो के बीच में  द्रव्य का प्रमाण                                   
                            =(मुख धन+अन्त्यधन)/२  




9-आदिधन              =मुखधनx सर्वस्थान का प्रमाण( मुख के प्रमाण को 
                               प्रत्येक स्थान पर द्रव्य  ग्रहण कर  उसका योग )




                               =मुख धनxपद 




                               =चयx सर्व स्थान का प्रमाण 




अधःकरण में सर्वधन आदि  अंक सदृष्टि से समझते है - 




वास्तविक अर्थ को समझने के लिए अंक कल्पित कर दिखाना सदृष्टि है !




माना अधः प्रवृत्तकरण काअन्तर्मुहूर्त काल (पद/गच्छ) = १६ समय   




 इस काल(१६ समय) में होने वाले परिणामो की संख्या(सर्वधन)=३०७२ 




प्रति समय परिणामों की वृद्धि(चय)                                     = 4




संख्यात का प्रमाण                                                          =3




॰ ऊर्ध्व रचना के लिये धन का प्रमाण  निकालते है!




॰प्रति समय संबन्धि रचना,ऊपर २ ऊर्ध्वरूप रचना करना,ऊर्ध्वरचना है !




उक्त सूत्रों 4  में;




चय अर्थात (प्रतिसमय परिणामों में वृद्धि)=(सर्वधन/गच्छ वर्ग)/संख्यात,




उक्त दृष्टांत में;सर्वधन=३०७२),गच्छ/पद=१६,संख्यात =3




            चय=३०७२ /१६ का वर्ग/३=३०७२/१६x१६ /३=३०७२/(२५६x३)=४   




सूत्र 5;चयधन=(पद-१)/२xचयxगच्छ;




उक्त दृष्टांत में;पद=१६,चय=४,गच्छ=१६ 




      चयधन =(१६-१)/२x(४x१६)=१५/२x६४=४८० 




सूत्र 6;




मुखधन(प्रथमसमय में परिणामोंकीसंख्या=(सर्वधन-चयधन)/गच्छअर्थात पद 




                                                      =(सर्वधन-चयधन)/पद 
                                                      =(३०७२-४८०)/१६=२५९२ /१६ =१६२   




दुसरे समय में परिणामों की संख्या         =मुखधन+चय = १६२+ ४=१६८ 




तीसरे समय में परिणामो की संख्या =दुसरे समय में परिणामों की संख्या+४ 
                                                =१६८+४=१७२ 




इसी प्रकार पूर्व के समय में  परिणामों की संख्या में चार जोड़ने पर १६वे समय तक प्रत्येक समय के परिणामो की संख्या चौथे से १६ वे तक  क्रमश १७८,१८२,१८६,१९०,१९४,१९८,२०२/२०६ ,२१०,,२१४ ,२१८ ,२२२ आती है  !




सूत्र 7;




अन्त्यधन(अंतिमसमय में परिणामों की संख्या){(पद-१)xचय}+आदिधन,




उक्त दृष्टांत में;पद=१६,चय=४,आदिधन =१६२  




अन्त्यधन={(१६-१)x ४}+१६२=(१५ x ४)+१६२ )=६०+१६२=२२२ 




द्वी चरम समयवर्ती परिणाम=अन्त्यधन-चय  = २१८ 




इन उक्त धनों अर्थात प्रति समय होने वाले परिणामों को अधः प्रवृत्त करण  के प्रथम समय लेकर अंतिम समय  पर्यन्त ऊपर ऊपर स्थापित करना चाहिए !




१२-११-१७

श्री वीतरागाय नम: 



गोम्मटसार (जीवकाण्ड) (विरचित  -आचार्यश्री  नेमिचन्द्र सिद्धांतचक्रवर्ती )   




                      मंगलाचरण 




सिद्धं सुद्धं पणमिय जिणंदवरणेमिचंदमकलंकं!




गुण रयणभूसणुदयं जीवस्स परूवणं वोच्छं !!१!!




अधः प्रवृत्त करण; परिणामों की जीवों में समानता गणित से समझते है 




अनुकृष्टि  रचना 




नीचे के समय में होने वाले परिणामो के खंड का ऊपर के समय में होने वाले परिणामों के साथ जो समानता होती है उसे अनुकृष्टि कहते है!अर्थात ऊपर और नीचे के समय संबंधी परिणामों में जो खंड परस्पर समान हो जैसे एक समय के परिणामो के खंड करने का नाम अनुकृष्टि है !




१-अनुकृष्टि ऊर्ध्व गच्छ=ऊर्ध्वगच्छ/संख्यात्वा भाग!अंकसंदृष्टि की अपेक्षा ; ukt ऊर्ध्वगच्छ =१६,संख्यात =४ 




अनुकृष्टि ऊर्ध्व गच्छ     = १६/४= ४ अर्थात अनुकृष्टि के खंडो का प्रमाण ४ है 




२-अनुकृष्टि का चय=ऊर्ध्व रचना के चय/अनुकृष्टि ऊर्ध्व गच्छ=४/४=१ अर्थात  प्रत्येक खंड में होने वाली वृद्धि का प्रमाण 




प्रथम समय संबंधी समस्त परिणामो की संख्या =१६२ 




यही प्रथम समय संबंधी अनुकृष्टि  रचना का सर्वधन है !




३-अनुकृष्टि रचना का उत्तरधन =(गच्छ -१)/२xअनुकृष्टि चयxअनुकृष्टि  गच्छ




                                         =(४-१)/२  x १ x ४=३/2x ४=६ 




४-प्रथम समय संबंधी प्रथमखंड के परिणामो का प्रमाण




                                          =(सर्वधन-उत्तर धन)/अनुकृष्टि गच्छ 




                                           =(१६२-६) /४ =१५६/४=३९     




यही सबसे जघन्य खंड है क्योकि अन्य सभी खंडो के परिणामों की संख्या और विशुद्धि इससे अधिक है !




प्रथम समय संबंधी दुसरे खंड के परिणामों की संख्या = प्रथम खंड केपरिणामों  (३९)+अनुकृष्टि का चय (१)=४०  




इस प्रकार तीसरे को आदि लेकर अंतिम खंड पर्यन्त तिर्यक रूप से एक एक चय अधिक कर  स्थापित किया !अर्थात तीसरे खंड के परिणामों की संख्या ४१ और अंतिम की ४२ है !




5-द्वितीय समय संबंधी प्रथम खंड के परिणामों की संख्या 




                                                      =(सर्वधन-उत्तर धन)/अनुकृष्टि गच्छ




                                                      =(१६६-६)) /४=४० 




द्वितीय समय संबंधी दुसरे खंड के परिणामों की संख्या = प्रथम खंड के परिणामों (४०)+अनुकृष्टि का चय (१)=४१  




इसी प्रकार  द्वितीय समय संबंधी तीसरे और चौथे खंड संबंधी परिणामों की संख्या क्रमश ४२,४३ 




द्वितीय समय के १-४ खंडों में परिणामों की संख्या ४०,४१,४२,४३  है ! 




तृतीयसमय के १-४ खंडो  में परिणाम ४१,४२,४३,४४ तथा 




चतुर्थ समय के १-४ खंडों में परिणाम ४२,४३,४४,४५ होते है !




यह प्रथम निर्वर्गणा कांडक है !




इसी प्रकार ५वे समय;४३,४४,४५,४६,से




१६वे समय में ५४,५५,५६,५७ पर्यंत प्रथम ,द्वितीय ,तृतीय और चतुर्थ खंडों में परिणामों की संख्या आती है!६टे से १५ वे  समयों के बीच इन चारों खंडो में  परिणामों की संख्या निम्न तालिका में प्रदर्शित है !




उक्तखंड परिणाम,एक समय में वर्तमान अनेक जीवों के युगपत पाए जाते है इसलिए इनकी स्थापना बराबर में करते है 




निम्न तालिका में;जघन्य परिणाम प्रथम समय के प्रथम खंड में ३९ और उत्कृष्ट परिणाम १६ वे समय  के चतुर्थ खंड के ५७ परिणामों की समानता  किसी से नहीं है !शेष समस्त  ऊपर नीचे के समय के परिणाम पुंजों की यथा सम्भव समानता सम्भव है !